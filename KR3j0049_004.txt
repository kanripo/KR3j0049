# -*- mode: mandoku-view -*-
#+TITLE: 古今攷
#+DATE: 2019-03-29 21:30:34.612314
#+PROPERTY: ID KR3j0049
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 4
<pb:KR3j0049_WYG_004-1a>¶
　　欽定四庫全書¶
¶
　　古今攷卷五¶
¶
　　元　方回　續¶
¶
　　吕臣為司徒¶
¶
　　書周官立太師太傅太保曰三公少師少傅少保曰三¶
孤冡宰掌邦治司徒掌邦教宗伯掌邦禮司馬掌邦政¶
司冦掌邦禁司空掌邦土曰六卿周禮出於王莽之世¶
有此六官而此孔壁尚書周官之篇伏生口授有牧誓¶
<pb:KR3j0049_WYG_004-1b>¶
立政二篇矣周制大國三卿半天子之數天子有六鄉¶
六遂大國則三鄉三遂天子有六卿大國則三卿牧誓¶
立政所謂文武之世司徒司馬司空者大國諸侯半天¶
子之卿也懐王用楚國之法置吕臣為司徒其父吕青¶
為令尹令尹楚相也論語楚子文新令尹舊令尹是也¶
或曰司徒之置用周之侯國之制以尊顯吕臣也歟蓋¶
懐王并吕臣項羽軍自將之而吕臣之父為相矣西漢¶
之末儒者未盡見周禮又不見孔壁之周官但見牧誓¶
<pb:KR3j0049_WYG_004-2a>¶
立政有司徒司馬司空之文遂備此為三公班固百官¶
公卿表叙相國丞相大司徒為一列而孔光太師王莽¶
太傅王舜太保亦在其列皆莽所自置以大司徒代丞¶
相也又創三公以效周實自大也大司馬則武帝所創¶
以寵衛霍宣帝以來因之以代漢初太尉莽又置大司¶
空以代御史大夫殊不知司徒司馬司空三卿乃夏商¶
以來侯國之官后乃以為三公不見孔壁周官之過也¶
至東漢承用此三者為三公之官而事權旁落自秦以¶
<pb:KR3j0049_WYG_004-2b>¶
來不建冡宰以為一相其失非一日矣而失之又失蓋¶
始於莽後世有宰執有侍從而吏部尚書號為天官户¶
部曰地官禮部曰春官兵部曰夏官刑部曰秋官工部¶
曰冬官名可以相借為用而其實皆非周之六官秦漢¶
之九卿錯亂雜揉宋初循唐五代之舊自省及六部尚¶
書侍郎皆為虚名遷轉之官以審官東西院主選而大¶
除目在中書以三司使鹽鐡使治財用以太常寺禮院¶
治禮樂以樞密院典兵以大理寺審刑院治刑獄以都¶
<pb:KR3j0049_WYG_004-3a>¶
水使者治水以三司之尉按治軍器而工役一切之事¶
皆取辦于三司循名責實固為未然而治平嘉祐以前¶
號為治世元豐官制既行沿至政和大為舛繆所謂司¶
空司徒太尉者舊三公也太師太傅太保者舊三師也¶
元豐因之政和則改三師為三公太師太傅太保是也¶
改三公為三少少師少傅少保是也初未嘗以為師保¶
論道之職隆以虚名其後又添設檢校又設太尉不問¶
清濁武臣至建節而加開府文臣過開府為相而積累¶
<pb:KR3j0049_WYG_004-3b>¶
因循皆可以為天子之師臣非之甚者也左相曰尚書¶
左僕射兼門下侍郎右相曰尚書右僕射兼中書侍郎¶
寓三省不同之意而右相進擬除目權重于左執政曰¶
中書侍郎門下侍郎尚書右丞左丞樞密使改曰知樞¶
密院又有同知僉書同僉書皆不應古六部尚書各治¶
其事而太常宗正司農太府大理等卿委曲重疊元祐¶
稍復舊制紹興革去亂政孝廟置左右丞相名與古合¶
而三省其實遂無分别相權較重檜胄逺清全道卒以¶
<pb:KR3j0049_WYG_004-4a>¶
亡國悲夫¶
¶
　　上將次將末將¶
¶
　　楚懐王以宋義為上將項羽為次將范增為末將北救¶
趙懐王可謂善用人矣宋義知兵項羽善戰范增好竒¶
計其勝章邯必矣又西遣沛公入闗尤為知之明者其¶
徙都彭城并吕臣項羽軍自將之亦可謂有才者而楚¶
亦天之所棄無再昌之理故終於無成然攷之三代盛¶
時未有將帥之將以為稱謂者鄉遂出軍命卿總之師¶
<pb:KR3j0049_WYG_004-4b>¶
出以卿師入以卿至春秋戰國而後有將之名傳春秋¶
者謂將軍師少曰人序詩者有云以天子之命命將帥¶
詩序乃漢儒語傳註亦出漢時孟子中始有將軍之稱¶
吕不韋月令始有太尉之官非周制也司馬穰苴孫武¶
吳起著書言兵法始盛推將才蓋井牧鄉遂之法廢如¶
所謂天子六軍七萬五千人車千乗者亦不足以禦强¶
國動輒興師十萬二十萬或三十萬而匹夫起於細微¶
能詐能勇能計算者始拔而為將非復六卿三卿二卿¶
<pb:KR3j0049_WYG_004-5a>¶
一卿之行軍者矣七國之戰烹屠隕滅者數百千萬人¶
得為將而富貴而終於敗與夫先勝後敗嘗試而不勝¶
輒敗者不可勝數故沛公曰置將不善一敗塗地而俗¶
諺謂三世為將道家所忌今懐王救趙之將三人曰宋¶
義曰項羽曰范増入闗之將一人曰沛公荀悦漢紀謂¶
宋義故楚令尹史記漢書不言必有所據項羽范增沛¶
公則皆起於匹夫古之人才出於素而後世人才取於¶
倉卒為將亦不可謂無其人而兵制不古糜爛其民為¶
<pb:KR3j0049_WYG_004-5b>¶
可痛耳漢王以韓信曹㕘灌嬰擊魏問酈食其魏大將¶
誰也對曰栢直曰是口尚乳臭不能當韓信騎將誰也¶
曰馮敬曰是秦將馮無擇子也雖賢不能當灌嬰步卒¶
將誰也曰項它曰是不能當曹叅吾無患矣往往是時¶
遣將必須三人非上將次將末將則大將騎將步將漢¶
王問敵人之將而先知勝負亦可謂知人之明後世對¶
陣兩國之將俱庸譬如奕棋兩皆低手然亦必有一勝¶
一負故庸人繆得為將如低棋然忽遇髙棋者至終以¶
<pb:KR3j0049_WYG_004-6a>¶
敗人之國是故勝國之將未必不為亾國之人僥倖而¶
一再勝者異日或不免於俘虜世之所謂七書百將傳¶
誤人多矣¶
¶
　　項羽自立為上將軍¶
¶
　　為懐王之計不當遣兵救趙命一軍向函谷闗命一軍¶
向武闗而分一軍睥睨章邯勿進兩闗急而趙圍解矣¶
諸將莫利先入闗惟項羽願奮與沛公西入闗諸老將¶
以項羽殘賊沛公寛大故遣沛公入闗遣項羽救趙而¶
<pb:KR3j0049_WYG_004-6b>¶
又宋義位項羽之上以智御勇未為非策然宋義昔者¶
論武信君之必敗恐亦未免子貢億中之所為歟項羽¶
論救趙急欲進兵當委曲與范增同密議之先鬭秦趙¶
之説宋義固是趙舉秦强何敝之承項羽説亦是宜更¶
互相籌畫以盡其理可也何至遽自矜大曰夫被堅執銳¶
我不如公坐運籌策公不如我此項羽所以不堪也且¶
又下令猛狠貪强而不可令者皆斬明指項羽非義殺¶
羽則羽殺義二將不和非細故也適又送子相齊置酒¶
<pb:KR3j0049_WYG_004-7a>¶
髙會羽所以逞其忿而斬義歟諸將畏羽之威共立羽¶
為假上將軍報命於王此與韓信求為假王何異懐王¶
因以羽為上將軍此與漢王就立韓信為齊王何異懐¶
王心恨項羽恐亦與漢王心恨韓信不異特項羽日益¶
强大懐王遂不能制耳項羽無君之心蓋始於此既而¶
破章邯軍解趙圍諸侯將入轅門膝行而前莫敢仰視¶
羽繇是始為諸侯上將軍兵皆屬焉顔師古以始為諸¶
侯上為句注曰繇讀與由同以將軍兵皆屬焉為下句¶
<pb:KR3j0049_WYG_004-7b>¶
劉道原謂將軍疑屬上句吕東萊大事記書曰項籍為¶
諸侯上將軍是也至是則諸侯上將軍之命如近世總¶
統諸軍者此亦不出於懐王之命其自立為西楚霸王¶
兆已見矣¶
¶
　　二世使使斬楊熊¶
¶
　　秦二年二月項羽破章邯虜王離邯退軍漳南相持二¶
世使人讓章邯三月沛公與秦將楊熊戰大破之楊熊¶
走之滎陽二世使使斬之以徇此與唐明皇遣邊令誠¶
<pb:KR3j0049_WYG_004-8a>¶
斬封常清髙仙芝極相似楊熊章邯皆秦鋭將戰敗而¶
守滎陽楊熊未為非也迺從而斬之章邯不能救趙失¶
王離涉間蘇角三大將罪豈不大於楊熊然則斬楊熊¶
乃所以速章邯之降楚唐斬封常清髙仙芝以快邊令¶
誠之憾亦如二世之惑於趙髙此所以哥舒翰一敗而¶
降於祿山也天下敗證固有適相似者如此¶
¶
　　絶河津¶
¶
　　秦三年四月沛公南攻潁川屠之因張良遂略韓地時¶
<pb:KR3j0049_WYG_004-8b>¶
趙别將司馬卭方欲渡河入闗沛公乃北攻平隂絶河¶
津師古曰直渡曰絶竊詳文義師古説非也曰絶河而¶
無津則是直渡而過河若曰絶河津則是禁絶河之津¶
渡收其軍船以軍守河俾司馬卭不得渡耳平隂縣屬¶
河南魏文帝改曰河隂水南曰隂水北曰陽今孟州舊¶
為河陽三城節度河陽縣在河之北即此地是也漢祖¶
絶河津之處魏豹傳漢王還定三秦渡臨晉豹以國屬¶
焉遂從擊楚於彭城漢王敗還至滎陽豹請歸視親病至¶
<pb:KR3j0049_WYG_004-9a>¶
則絶河津畔漢此絶河津三字與髙帝紀三字同義乃¶
是禁渡而非渡河可以無疑¶
¶
　　收軍中馬騎¶
¶
　　四月已絶河津南戰洛陽東軍不利從轘轅至陽城收¶
軍中馬騎此謂戰于洛陽之東軍小敗衂遂越轘轅之¶
險至于陽城收軍中所失之馬騎也陽城者南陽郡之¶
縣今堵陽也禮記前有車騎則載飛鴻正義曰雁飛有¶
行列與車騎相似若軍前忽遥見彼人有多車騎則畫¶
<pb:KR3j0049_WYG_004-9b>¶
鴻雁於旌首而載之使衆見而為防也然古人不騎馬¶
故但經記正典無言騎者今言騎者當是周末時禮左¶
傳昭二十五年左師展將以公乗馬而歸公徒執之注¶
展魯大夫欲與公俱輕歸(乗如字騎馬也輕遣政反)正義曰古者服¶
牛乗馬馬以駕車不騎也至六國之時始有單騎蘇秦¶
所云車千乗騎萬匹是也曲禮曰前有車騎者禮記漢¶
世書耳經典無騎字也劉炫謂此左師展將以公乗馬¶
而歸欲共公單騎而歸此騎馬之漸也史記趙武靈王¶
<pb:KR3j0049_WYG_004-10a>¶
十九年曰吾今將胡服騎射以教百姓謀之樓緩樓緩¶
謂然其臣肥義爭之其叔公子成爭之二人已從而趙¶
文趙造趙祒(音紹)趙俊又諫止之其辨説各數百言太史¶
公詳書之以見夫胡服騎射前是中國未之有而趙主¶
父率意變古始於此也蓋騎而射匈奴之俗中國惟以¶
馬駕車故有車戰步戰而未有騎戰中國之民亦不敢¶
單騎馬而騁也孔子之孫子思作中庸曰今天下車同¶
軌謂車之行於道者由乎前人之軌迹有一定之制不¶
<pb:KR3j0049_WYG_004-10b>¶
敢殊異使其單騎一馬而疾馳則駭於民而違法矣左¶
師展孔子同時先後人其欲以昭公單騎馬而歸魯意¶
在輕疾於時已為反常殆必周制之所不許也正義以¶
為騎馬之漸求之史記則趙武靈王實為胡服騎射單¶
騎匹馬之始蘇秦傳説燕文侯則曰車六百乗騎六千¶
匹説趙肅侯則曰車千乗騎萬匹肅侯者武靈王之父¶
孟子同時時則戰國已從事于騎恐是下令棄中國之¶
法而習匈奴之戰則明以教其百姓國人自主父始也¶
<pb:KR3j0049_WYG_004-11a>¶
戰國策趙武靈王破原陽以為騎邑牛贊諫謂破卒散¶
兵以為騎射恐攻獲之利不如所失之費則是初變一¶
邑為騎射而後舉國從之其變古亦非一日難蓋如此¶
近時學者多不察此例蒙見闢以為古人豈不騎馬魏¶
鶴山著諸經要義摘出禮記左傳正義二段以示晚輩¶
不可誣也自是而後史以善騎射書者代不乏人李牧¶
為趙走匈奴十萬騎而髙祖平城之圍匈奴至者解鞍¶
至髙如山中國之兵騎戰漸盛車戰漸廢漢初猶有車¶
<pb:KR3j0049_WYG_004-11b>¶
戰見夏侯嬰傳騎將則駱甲李必灌嬰髙祖之敗彭城¶
去滎陽出城臯皆以數十騎遁去而鴻門之會棄車騎¶
獨騎一馬樊噲四人步從以免其非急迫時往往夏侯¶
嬰中御車髙祖在左樊噲驂乗為右未全廢車而間亦¶
用車戰唐房琯陳濤斜之敗以車戰而後車戰盡廢蓋¶
古者八嵗入小學則學射御人無不能射亦無不能御¶
而一車三甲士古之御古之射者極天下之精而後可¶
以禦敵今一旦製車千乗求三千人御射者不可得縱¶
<pb:KR3j0049_WYG_004-12a>¶
有七萬二千步卒翼之亦必敗而已矣譬之單騎馬而¶
射亦必習熟而後能有十萬之馬十萬之卒而不嘗習¶
射習騎强使馳馬亦必敗而已矣髙適曰胡兒十嵗能¶
騎馬彼以射獵為生故幼而習馬為國者可以鑒矣漢¶
書騎字始此故詳¶
¶
　　約先定闗中者王之¶
¶
　　初懐王與諸將約先定闗中者王之顔師古曰約要也¶
謂言契也自函谷闗以西總名闗中以註攷之楚懐王¶
<pb:KR3j0049_WYG_004-12b>¶
與諸將不特口為之約又必立為文券契要曰先定闗¶
中者王之似如今豫給公據之類諸將各執其一以為¶
異日執契取賞之具也周禮秋官司約(於妙反)掌邦國及¶
萬民之約劑治神治民治地治功治器治摯凡六約鄭¶
康成註劑謂劵書也鄭鍔曰約者以言而書其約者以¶
劑劑如質劑之劑蓋兩書一扎合同而别之買賣之約¶
長曰質短曰劑此則名為約劑亦兩書一扎也然則兩¶
書一扎曰契豈非剖符之狀歟先儒謂治神之約如非¶
<pb:KR3j0049_WYG_004-13a>¶
其所祀而命之祀則書其所以命之者以為約若魯用¶
郊禘之類治民之約謂非其所有而分以授之則書其¶
所以分之者以為約若分衛以殷民七族分魯以殷民¶
六族分唐叔以懐姓九宗是也治地之約易曉所以防¶
侵爭耳治功之約如勲在王室藏於盟府漢功臣帯礪¶
之謂治器之約謂禮樂吉凶車服所得用如魯得用四¶
代之服器六瑚四璉崇牙八佾之類治摯謂玉帛禽鳥¶
相往來有一定之制或者疑周公制禮何至如此多為¶
<pb:KR3j0049_WYG_004-13b>¶
之防以周官為不然自當他攷今惟借是以證楚懐王¶
入闗之約亦有文契要約云耳禮記曰大信不約異日¶
項羽請於懐王懐王曰如約而項氏乃背約王沛公於¶
漢中卒以自滅約之所在漢直項曲故也後世賜鐡券¶
謂不死而未嘗踐言契約或以偽為而爭競不息嗚呼¶
其來也久矣¶
¶
　　闗中¶
¶
　　顔師古曰自函谷闗以西總名闗中周禮地官有司門¶
<pb:KR3j0049_WYG_004-14a>¶
司闗門者國門也闗者近郊逺郊之闗也皆有符節以¶
譏出入易之坎曰天險不可升也地險山川丘陵也王¶
公設險以守其國又繋傳曰重門擊柝以待暴客因山¶
川丘陵而設為門闗之險固王公所不敢少也然所謂¶
天險不可升者何哉在德不在險也德之險為天險山¶
川丘陵之險不過地險耳秦穆公襲鄭蹇叔哭送其子¶
謂晉人禦師必於崤崤有二陵其南陵夏后臯之墓也¶
北陵文王之所避風雨也必死是間元和志曰自東崤至¶
<pb:KR3j0049_WYG_004-14b>¶
西崤長三十五里東崤長阪數里峻阜絶澗車不得方¶
軌西崤全是石阪十二里險不異東崤此二崤尚在秦¶
時函谷闗之東春秋時蹇叔言崤之險其地猶非秦有¶
戰國時秦地愈大東侵諸夏而函谷闗之險遂為秦之¶
阨塞六國合從仰闗攻秦秦開闗延敵六國之師逡巡¶
而不敢進蓋六國皆孱王也故得地勢者愈得而下視¶
之今按秦函谷闗在唐陜州靈寳縣南十里漢之𢎞農¶
縣也路在谷中深險如函其中少通行路東西四十里¶
<pb:KR3j0049_WYG_004-15a>¶
絶岸壁立巖栢隂翳谷中常不見日闗去長安四百里¶
日入則閉雞鳴則開齊孟嘗君客能為雞鳴而出此闗¶
是也東至漢楊僕所移新函谷闗三百七十八里此新¶
闗在河南府新安縣而秦闗之在靈寳者遂廢西至唐¶
所設潼闗二百里唐潼闗在華州華隂縣東北太華山¶
之北山在華隂縣南八里闗西一里有潼水因以名闗¶
黃河自龍門南流扼于華山轉流而東渭水自西而東¶
於兹入河西去長安尚二百里亦天下之至險也然函¶
<pb:KR3j0049_WYG_004-15b>¶
谷闗秦守之非不嚴陳涉所遣周章烏合之師至百萬¶
入闗至戲而後敗不足恃也沛公聞章邯且至以兵守¶
之而項羽令黥布擊破之不足恃也潼闗之險唐哥舒¶
翰守之亦敗於祿山之將杜少陵詩可攷亦不足恃也¶
至於漢之函谷闗徇楊僕之私請東徙三百七十里而¶
廢其舊險則無足言者矣九域志京兆府至東京一千¶
二百五十里河南府洛陽西至陜州二百八十六里陜¶
州西至華州二百八十里華州西至京兆府一百五十¶
<pb:KR3j0049_WYG_004-16a>¶
里計古長安至今開封只一千一百五十里而秦函谷¶
闗漢函谷闗唐潼闗跨涉三郡河南陜州華州自首尾¶
八百里中有黃巷二崤桃林之塞皆號絶險謂險可長¶
恃則秦漢唐至今猶存可也故曰險不足恃也滎陽成¶
臯古之虎牢蜀之劍閣呉之長江燕之居庸亡國接踵¶
不修德而恃天險者尚監之哉雖然懐王諸將莫利先¶
入闗闗之可畏如此沛公不自洛陽趨二崤而南出鄧¶
林西攻武闗亦有以夫¶
¶
<pb:KR3j0049_WYG_004-16b>¶
　　舍人陳恢¶
¶
　　史記吕不韋傳嫪毐與其黨謀矯王御璽及太后璽以¶
發縣卒及衛卒官騎戎翟君公舍人將欲攻蘄年宫為亂¶
吕東萊曰秦之兵制畧見于此縣卒一也衛卒二也官¶
騎三也戎翟四也舍人五也回謂君公舍人四字當作¶
一句秦之封君若縣公所謂舍人私人也如家臣食客¶
門人近世館客門士邊郡帶行等人之類亦可發以為¶
兵也毐之敗其舍人輕者為鬼薪及奪爵遷蜀四千餘¶
<pb:KR3j0049_WYG_004-17a>¶
家家房陵其舍人之多如此而又有賜爵者戰國之時¶
養游士至後車千乗食客三千人井牧不修而士無常¶
産故也蘇林曰藺相如為宦者今舍人韓信為侯亦有¶
舍人晉灼謂舍人謝公傳謂舍人弟上書告信是也師¶
古曰舍人親近左右之通稱後遂以為司屬官號魏置¶
中書通事舍人東晉省宋初復置通事舍人四員齊永¶
平初中書通事舍人四員謂之四户梁除通事字直曰¶
中書舍人掌詔誥後魏有舍人省隋内史舍人八員後¶
<pb:KR3j0049_WYG_004-17b>¶
減四人為内書舍人唐武德三年改中書舍人置六員¶
為文士之極選龍朔改西臺舍人光宅改鳯閣舍人開¶
元改紫微舍人皆其職也宋初中書舍人起居舍人皆¶
官而非職别置知制誥以行外制謂之三字官又置舍¶
人院以某官直舍人院如富弼歐陽修封還詞頭故給¶
舍謂有封駁之權元豐官制始正名中書舍人在六侍¶
郎之上後又置權中書舍人在六權侍郎之上左右史¶
曰起居郎起居舍人又為從官之次曰二史至如閤門¶
<pb:KR3j0049_WYG_004-18a>¶
宣贊舍人即武臣清選實自徽宗改通事為宣贊如閤¶
門舍人則孝廟初置以處武舉狀元不試而除餘武舉¶
名士召試策一道而除以比文臣館職立東宫則有太¶
子舍人未改官制以前則中書舍人者後之通議大夫¶
起居舍人比中行員外郎為後之朝散郎太子中舍為¶
後之通直郎云(亡金宰相子皆䕃補閤門舍人故稱謂云云)¶
¶
　　封南陽守齮殷侯¶
¶
　　項羽救趙殺宋義自立為上將軍然猶先假之請於懐¶
<pb:KR3j0049_WYG_004-18b>¶
王而後真為之也沛公為碭郡長武安侯之後仍稱沛¶
公而封拜君侯不請於懐王以酈食其為廣野君以南¶
陽守齮為殷侯以陳恢封千户如樊噲夏侯嬰灌嬰諸¶
將賜爵之類竝不請于懐王其亦已得懐王之命有所¶
不必請與沛公前是屠城陽屠潁川殺泗川守壯斬三¶
川守由破走章邯東阿威聲震疊南陽守欲自全已無¶
生路舍人陳恢説沛公約降而封之為雍王矣其事與¶
沛公同而秦民不信與沛公異者何也秦之臣不忠于¶
<pb:KR3j0049_WYG_004-19a>¶
秦暫屈於我封之者權也項羽所過無不殘滅沛公所¶
過毋得虜掠此則得失之所以異也封秦之叛臣以為¶
得計則不然矣¶
¶
　　項羽封章邯為雍王¶
¶
　　秦三年七月沛公受南陽守齮降封為殷侯是月章邯¶
舉軍降項羽封為雍王時沛公未入闗也八月沛公攻¶
武闗入秦乃在章邯已封之後當是時項羽之意必以¶
沛公為未便能入闗者故指秦地封章邯俾為先鋒引¶
<pb:KR3j0049_WYG_004-19b>¶
已入闗不料沛公乃先己而入闗也沛公之閉闗以距¶
章邯耳項羽蓋欲于入闗之後移章邯以王地然亦本¶
有衣錦故鄉之騃態故舍秦而去要之劉項本無嫌隙¶
羽之封邯沛公未入闗也則所以封邯者不為惡沛公¶
也沛公已入闗而防邯之來亦人情之常雖因曹無傷¶
一言而怒奈沛公理直詞正向使其鴻門一劔茍斃沛¶
公天下亦非項羽有也移沛公王漢中以三秦塞東路¶
焚秦宫室掠秦府庫殺其降王坑其子弟此所以助漢¶
<pb:KR3j0049_WYG_004-20a>¶
之勝而卒自斃歟¶
¶
　　攻武闗入秦嶢闗藍田(京兆府東南至商州二百六十五里商州東至鄧州¶
或云七百或云六百二十五里書傳字畫不一鄧州至長安不滿千里)¶
¶
　　武闗秦之南闗通南郡今鄧州也武闗在柝縣一百七¶
十里柝今内鄉縣也今鄧州西北至商州六百二十五¶
里武闗屬商州沛公八月既入武闗趙髙弑二世使人¶
來約欲分王闗中沛公不許九月趙髙立子嬰子嬰誅¶
滅髙發兵守嶢闗闗在藍田縣東南九十里藍田縣亦¶
<pb:KR3j0049_WYG_004-20b>¶
曰嶢柳城嶢闗亦曰藍田闗沛公用張良計以金啗秦¶
將連和而因其懈怠引兵繞嶢闗踰蕢山擊秦軍大破¶
之藍田南蕢山在藍田縣東南一十五里既踰此山則¶
嶢闗在七十里之外而迫近其縣矣張良之計亦不足¶
道變詐翻覆世多稱之先儒之所鄙也特秦之大勢已¶
去故沛公之兵如破竹耳藍田屬今京兆府去府西北¶
七十里秦都在渭北咸陽連和者偽許以分王闗中而¶
即又進兵也子嬰于是度渭南降¶
¶
<pb:KR3j0049_WYG_004-21a>¶
　　漢元年冬十月¶
¶
　　此漢元年冬十月也因秦不改孔子曰行夏之時即建¶
寅為嵗首者是商之建丑周之建子者為非先儒有天¶
統地統人統之説有改正朔之説則嵗首為子而以子¶
時為朔朔者旦也一日之首也建丑建寅亦當然故祭¶
祀用所建之朔而分其日夜若建亥則豈可以亥為一¶
日之首乎顔師古謂秦以十月為正月即夏之正月夏¶
之四月乃七月夏之七月乃十月冬春夏秋皆繆矣然¶
<pb:KR3j0049_WYG_004-21b>¶
史記書夏正月為端月以為始皇諱政而改為端正本¶
音政而後改為平聲亦避諱也則似未嘗以十月為正¶
月師古謂史家追改秦正為漢冬十月其果然乎如淳¶
謂張蒼以髙祖十月至霸上故因秦以十月為嵗首然¶
則漢武以太初二年夏五月正歴以正月為嵗首始用¶
建寅為正當矣至今莫之敢改然皆以子時為一日之¶
首寅月為一年之首改正不改朔云(王莽簒漢改十二月為始建國元年¶
正月之朔以雞鳴為始)¶
¶
<pb:KR3j0049_WYG_004-22a>¶
　　東萊書楚義帝元年冬十月¶
¶
　　沛公至霸上本是秦子嬰元年史記則書為漢元年漢¶
書書秦二世元年秦二年秦三年而獨書元年冬十月¶
即繼以五星聚于東井通鑑刪去五星聚事先書題曰¶
漢紀一乃書曰元年冬十月沛公至霸上惟東萊大事¶
記其書特竒曰楚義帝元年冬十月沛公至霸上秦王¶
子嬰降朱文公通鑑綱目所祖也漢書髙帝紀第一上¶
凡四年東萊書于義帝元年後曰漢髙皇帝二年西楚¶
<pb:KR3j0049_WYG_004-22b>¶
霸王二年即楚漢皆無元年也羽死方獨書漢太祖髙¶
皇帝五年東萊亦書星聚事¶
¶
　　五星聚于東井(歴家攷别見)¶
¶
　　元年冬十月五星聚于東井劉貢父曰按五星之行水¶
常不能逺日此十月若用夏正則日已在大火矣水安¶
得與四星俱在東井蓋五星本以秦十月聚東井髙帝¶
乃以夏十月入秦也時人欲見漢德應天命故合而言¶
之史承人言而不改耳檢史記是年甲午嵗在鶉首七¶
<pb:KR3j0049_WYG_004-23a>¶
月日在鶉火則水從嵗星無疑回謂是説是也本出北¶
史髙允傳謂崔浩曰按星傳金水二星常附日而行冬¶
十月日旦在尾箕昏沒于申南而東井方出于寅北二¶
星何因背日而行是史官欲神其事不復推之於理浩¶
不然允説後嵗餘浩謂允曰先所論者本不經心及更¶
考究果如君語以前三月聚于東井非十月也回嘗著¶
歴象攷漢太初歴推日月五星起於牽牛謂冬至會于¶
星紀之次然堯時冬至日在虚一度至漢太初元年丁¶
<pb:KR3j0049_WYG_004-23b>¶
丑嵗冬至日在斗十二度則已去牛六度矣牛六星八¶
度斗六星二十六度與牛之初度接界律歴志謂是年¶
冬至日在牛初度正在分界之上而古今推筭者爭差¶
六度近甲申年冬至日在箕比堯時差四宿比漢時差¶
三宿月令正月日在營室二月在奎三月在胃四月在¶
畢五月在東井六月在柳七月在翼八月在角九月在¶
房十月在尾十一月在斗十二月在婺女秦漢之間但¶
言曰冬至或在牽牛或在斗夏至在東井一月三十日¶
<pb:KR3j0049_WYG_004-24a>¶
或在月本或在月末固不皆在月中雖堯時冬至日在¶
虚近時冬至日在箕決無東漢間十月日在東井之理¶
金水二星常附日而行則謂夏七月建申之月五星聚¶
東井其有之矣夏七月秦十月也沛公是時方下南陽¶
八月始攻武闗九月始破嶢闗嵗在甲午也次年乙未¶
冬十月至霸上沛公未至秦地而五星先聚于東井不¶
為秦之瑞乃為沛公山東之瑞史臣因而書之如髙允¶
劉敞所云極是東井八星占天二十三度㡬於十一分¶
<pb:KR3j0049_WYG_004-24b>¶
之一則五星之聚於此必亦相望少疎不密密而比也¶
古之五星聚者僅五見于史傳周文王七年孟春五星¶
聚房齊桓公將霸五星聚箕漢祖將入闗五星聚東井¶
安祿山作逆天寳九年八月五星聚尾箕宋興乾德五¶
年嵗在丁卯三月二十七日五星聚奎外此李鄴侯家¶
傳謂肅宗復長安其年五星聚東井唐史不書無可攷¶
者¶
¶
　　使酈食其陸賈往説秦將啗以利秦將果欲連和¶
¶
<pb:KR3j0049_WYG_004-25a>¶
　　春秋書平後世之和也杜預曰和而不盟曰平亦曰成¶
左傳更成請成杜預曰成猶平也如華元合晉楚之成¶
是也晉悼公之時魏絳和戎翟賜之樂戰國或謂之謀¶
六國連和而攻秦曰合從秦講和于某國攻某國為連¶
衡故曰縱曰橫兩國相爭兩陣相向而時出乎和不知¶
後世之以和誤人之國者多晉荀息以垂棘之璧屈産¶
之乗假道于虞以伐虢於是虢滅而虞亦滅璧與馬復¶
歸于晉此張良教沛公以利啗秦將之計也張良傳比¶
<pb:KR3j0049_WYG_004-25b>¶
漢紀無陸賈二字有曰持重寳啗秦將有曰秦將果欲¶
連和多俱西襲咸陽五字沛公起于匹夫所謂重寳者¶
攻城畧地之所得也何足道哉沛公所欲者滅秦而王¶
闗中也趙髙弑二世使人語沛公欲約分王闗中此弑¶
君之賊沛公不許是矣今從良計以重寳啗秦將必且¶
令酈賈二生説秦將以共擊咸陽分王闗中之利當是¶
時項羽封章邯沛公封南陽守齮彼賈豎之將亦已心¶
動故叛而從沛公殊不知張良之計詐也於是因其懈¶
<pb:KR3j0049_WYG_004-26a>¶
怠從而擊之繞嶢闗踰蕢山出藍田至霸上秦將所得¶
重寳焉得而有之身且即死可謂愚矣異時鴻溝之約¶
項羽懈而東歸張良勸漢王追擊滅羽亦出此策曾謂¶
三代王者之師而有是乎酈食其説下齊王歴下之守¶
而漢王無詔以止韓信食其遂以烹死食其亦足恤也¶
夫必先怠人之守備而後急擊之張良又豈有真王佐¶
之才哉金人取靖康二帝亦用此狡謀四方勤王之師¶
方集而圍城中講和之詔已下且不許進兵以沮和議¶
<pb:KR3j0049_WYG_004-26b>¶
是束手而自斃也紹興之和秦檜又隂為敵間故曰後¶
世以和誤人之國多矣啗之以小利而包藏大禍之心¶
世道衰人心危久矣哉¶
¶
　　沛公至霸上¶
¶
　　元年冬十月沛公至霸上應劭曰霸上地名在長安東¶
三十里古曰滋水秦穆更名霸師古曰霸水上故曰霸¶
上即今所謂霸頭以今攷之長安東三十里者漢之長¶
安城也唐之長安城又稍東一十三里秦之都咸陽在¶
<pb:KR3j0049_WYG_004-27a>¶
渭北夾渭為橋而南橋濶六丈橋柱七百五十以渭水¶
象天漢而渭南亦通名咸陽漢蕭何所建都則在渭南¶
而稍東唐承隋長安又稍東今漢書註當以漢長安城¶
為據也闗中之水涇渭灞滻(霸無水後人添也)渭自西而東入¶
于黃河在華州同州之間其源逺自鳥䑕同穴山涇入¶
于渭滻入于霸而霸入于渭霸水之源出商州上洛縣¶
西北行至藍田縣境始出谷谷即麗山之谷亦名藍田¶
山滻水所合在長安東廿里霸水西至長安城二十里¶
<pb:KR3j0049_WYG_004-27b>¶
水東至霸城十里霸城東至新豐縣五十里藍田縣在¶
長安東南七十里蓋霸水所行謂之白鹿原水行原上¶
據髙臨下沛公屯兵在霸水之東近秦霸城去長安三¶
十里也秦四塞之國面面有闗由漢唐言之則北有渭¶
與河南有太白終南之山則太白也自西域綿亘以來¶
踰隴坂以接商洛總謂之南山故曰北河渭南終南西¶
隴蜀東殽函也北舉渭南舉終南而秦之形勢見矣沛¶
公之霸上已有秦霸城亦名芷陽而漢興以後文帝于¶
<pb:KR3j0049_WYG_004-28a>¶
此原始為霸陵始又有霸陵縣始又有霸橋王莽時霸¶
橋災莽謂天絶滅霸陵之橋凡霸上霸西霸北霸南霸¶
東霸城霸陵霸橋霸亭皆此水獨長安東頭第一門曰¶
霸城門曰青門者乃漢都城門邵平種𤓰處遥指此水¶
此路命名蓋漢唐自長安東出或之函谷闗或之武闗¶
必於霸橋分别唐有南北霸橋北橋東趨則函谷路南¶
橋而東南趨則藍田武闗路霸上即秦之霸城東至新¶
豐縣五十里鴻門在新豐東十九里戲水在新豐東二¶
<pb:KR3j0049_WYG_004-28b>¶
十五里此劉項入闗屯軍會合之地也¶
¶
　　子嬰降枳道旁¶
¶
　　秦王子嬰降枳道旁蘇林曰亭名也在長安東十三里¶
師古曰枳音軹軹道亭在霸城觀西四里東漢書長安¶
霸陵有枳道亭程泰之雍錄枳道亭在漢長安城東都¶
門外十三里長安東面三門此為北來第一門自長安¶
而出東都必由此門謂近世開封府有云陳州門鄭州¶
門曹門其義相似其曰秦王者應劭曰子嬰不敢襲帝¶
<pb:KR3j0049_WYG_004-29a>¶
號但稱王耳東萊大事記按本紀子嬰為秦王四十六¶
日楚將沛公至霸上使人約降子嬰子嬰即奉天子璽¶
符節降枳道旁回攷之秦嬴姓帝顓頊之苖裔栢翳(即伯¶
益)之後在西戎保西垂其後造父為周穆王御封趙城¶
為趙氏非子居太丘周孝王使主馬于汧渭之間馬大¶
蕃息遂邑之秦為漢天水郡隴西縣之秦亭周宣王時¶
秦仲始大見詩之秦風既而為西戎所殺其子破戎有¶
功封為西垂大夫周幽王為犬戎所殺其襄公救難有¶
<pb:KR3j0049_WYG_004-29b>¶
功平王避戎東徙洛邑舉岐以西封之襄公遂立西畤¶
史記以為僭端見矣諸侯而祭天猶剏為西帝云者謂¶
中國之西方也文公居岐為鄜畤收周餘民而有之疆¶
土至岐寧公徙居平陽在郿之平陽亭德公居雍城在¶
唐之鳯翔府天興縣去唐長安三百一十里獻公城櫟¶
陽徙都之在渭之北咸陽之東孝公地始益大用商鞅¶
治國作咸陽築闕在渭之北漢長安城西北可三十餘¶
里而跨渭為都在周顯王之十九年壊井田開阡陌廢¶
<pb:KR3j0049_WYG_004-30a>¶
都邑為郡縣(始為三十一縣)孝公卒子惠王立車裂商鞅周顯¶
王之三十一年也顯王四十四年秦惠王始稱王改後¶
元年惠王薨子武王立初置左右丞相武王舉鼎絶臏¶
而薨無子異母弟稷立是為昭王誘楚懐王會武闗執¶
而囚之天下以是不直秦周赧王五十九年昭王五十¶
一年也遂滅周在位五十六年薨孝文王立一年薨莊¶
襄王立三年薨子政立是為始皇立二十六年併天下¶
稱始皇帝三十七年崩於沙丘其生壬寅其死辛卯其¶
<pb:KR3j0049_WYG_004-30b>¶
年五十子胡亥立元年壬辰七月陳涉起九月沛公項¶
梁起三年甲午二世為趙髙所弑子嬰立四十六日自¶
非子至子嬰三十四世而秦亡漢王不殺子嬰以屬吏¶
項羽至而殺之嬴姓遂無後云¶
¶
　　素車白馬係頸以組¶
¶
　　應劭曰素車白馬喪人之服係頸欲自殺也師古曰此¶
組為綬也秦以前未有以天子降者也楚莊王伐鄭克¶
之入自皇門鄭伯肉袒牽羊以迎曰孤不德不能事君¶
<pb:KR3j0049_WYG_004-31a>¶
用懐怒以及敝邑孤之罪也敢不唯命是聽若君不忘¶
厲宣桓武不絶其社稷使改事君孤之願也非所敢望¶
也敢布腹心楚羣臣曰王勿許莊王曰其君能下人必¶
能信用其民庸可絶乎引兵去三十里而許之平此楚¶
莊王之所以為莊也吳伐越許之平越伐吳滅之然越¶
亦不能有江淮以北以其地與楚宋魯而僅能自保尋¶
亦為楚所滅然則我能滅人之國而人亦能滅我之國¶
一反一復非美事也秦昭王誘楚懐王而執之孰與楚¶
<pb:KR3j0049_WYG_004-31b>¶
莊已得鄭伯而縱之故楚人切齒深恨卒以亾秦沛公¶
約與子嬰降其必有以處之耳諸將或言誅秦王沛公¶
曰始懐王遣我固以我能寛容且人已服降殺之不祥乃以¶
屬吏使項羽至而如懐王之約沛公得王闗中項羽引¶
而東歸聽懐王命列封大國沛公必有地以食子嬰不¶
絶其祀無亦秦之殺人既多故天假手于項王而絶其¶
祀歟晉平吳隋平陳孫皓陳叔寳皆得終其天年彼司¶
馬炎楊堅猶能若是金人脅降我二帝於青城徽廟既¶
<pb:KR3j0049_WYG_004-32a>¶
沒欽宗卒為完顔亮所害亮亦以斃于𤓰洲天理未嘗¶
不畧明也故曰禍莫大於殺已降白起之長平項羽之¶
新安坑降卒皆數十萬是亦自坑而已矣¶
¶
　　皇帝璽符節¶
¶
　　周禮司闗司節小行人有玉節角節龍節人節虎節符¶
節璽節旌節官節鄭康成謂玉為之角節其制未聞鄭¶
鍔謂命為諸侯使守邦國者用玉節以輔之命為君長¶
使守都鄙者用角節以輔之此守節也邦國都鄙之所¶
<pb:KR3j0049_WYG_004-32b>¶
分也又謂鑄金為節各為虎龍人之象山國多虎澤國¶
多龍平土則人之所聚晉楚多山吳越多水陳鄭平原¶
曠野視其所執之節可知其所向之邦此行節也使者¶
之所持也符節用之門闗鄭康成謂如今宫中諸官詔¶
璽節用之貨賄康成謂今印章則此二物皆非手中所¶
執操之物符以合之璽以封之而已旌節用之道路康¶
成謂今使者所持節如此則與鑄金為之虎節龍節人¶
節異也小行人官節陳祥道謂析竹為符節全竹為官¶
<pb:KR3j0049_WYG_004-33a>¶
節然則後世分為三物曰符曰傳曰繻如契劵之類以謹¶
門闗之出入剖符分功臣銅虎符竹使符各五待合而後¶
發兵此一物也曰璽曰印曰章以玉金銀銅刻之以為印信¶
總名曰印此一物也曰握節曰持節曰仗節牧羊則人臣奉使¶
將命出疆之節節毛上下相重取象竹節此又一物也皆掌¶
於天子之有司周禮典瑞又有所謂玉之為器以為符信搢¶
大圭執鎮圭王之瑞也公執桓圭侯執信圭伯執躬圭(亦曰身圭)¶
子執穀璧男執蒲璧此人臣之五玉五瑞以朝覲宗遇¶
<pb:KR3j0049_WYG_004-33b>¶
㑹同諸侯相見皆天子所賜而執之貢之以為信也瑑圭¶
璋璧琮以頫聘珍圭以徴守以恤凶荒牙璋以起軍旅以¶
治兵守璧羡以起度穀圭以和難以聘女琬圭以治徳¶
以結好琰圭以易行以除匿其多端不同如此即皆後¶
世所謂麟符虎符莵符魚符兵符至如絶人以玦還人以¶
環未有不託之器物以寓意者第未知天子佩璽始於何¶
時左傳季武子取卞使公冶問襄公璽書追而與之左右皆¶
曰印也印之為璽惟周禮左傳有之以玉為璽貫以組綬¶
<pb:KR3j0049_WYG_004-34a>¶
天子佩之必始于秦而漢諸侯王以下莫不有之天子¶
璽皆白玉螭虎紐文曰皇帝行璽皇帝之璽皇帝信璽¶
天子之璽天子信璽凡六璽諸侯玉印黃金槖佗鈕文¶
曰璽列侯黃金印龜鈕文曰印丞相將軍黃金印龜鈕¶
文曰章中二千石銀印龜鈕文曰章千石六百石四百¶
石銅印龜鈕文曰印回嘗見漢銅印匾而方大如今之¶
凖尺一寸許中有圓竅以容組組所以穿之也印之背¶
即所謂鼻鈕印之面即中文鐫篆字空處為文組兩頭¶
<pb:KR3j0049_WYG_004-34b>¶
為綬以繫之腰為佩故曰方寸之印丈二之組蘇秦佩¶
六國相印即六綬六印楊璞銀黃三組即三綬三印非¶
若今人之印大而不可佩封之以匱也通典曰秦以印¶
稱璽以玉不通臣下用制乗輿六璽説已見前文始皇¶
得藍田白玉為璽螭虎鈕文曰受命于天既夀永昌史¶
記正義曰漢官儀云子嬰上始皇藍田玉璽因服御之¶
代代傳授號云漢傳國璽據此則此璽在六璽之外也¶
後漢書志三註而三不同一引吳書曰漢室之亂天子¶
<pb:KR3j0049_WYG_004-35a>¶
北詣河上六璽不自隨掌璽者投井中孫堅北討董卓¶
頓軍城南官署有井毎旦有五色氣從井中出使人浚¶
井得傳國璽文曰受命于天既夀永昌方圍四寸上有¶
鈕交盤五龍瑨七寸龍上一角缺此一注已與通典螭¶
虎鈕異而回聞之藍田玉碧而不白一疑也又注其晉¶
陽秋曰冉閔大將軍蔣幹以傳國璽付河南太守戴施¶
施獻之百僚皆賀璽光照洞徹上蟠螭文隠起書曰昊¶
天之命皇帝夀昌秦舊璽也此全與前注及通典不同¶
<pb:KR3j0049_WYG_004-35b>¶
二疑也又注徐廣曰傳國璽文曰受天之命皇帝夀昌¶
此又與晉陽秋一字不同三疑也今攷漢元后傳王莽¶
遣王舜求傳國璽於太后不肯授莽其反復辯説甚苦¶
后乃出璽投之地以授舜初不言璽文㡬字璽方㡬寸¶
璽之玉色何若今之俗傳博聞錄恐多不經未足信也¶
漢書昌邑王賀立為太子霍光廢之光持其手解脱其¶
璽組及受皇帝行璽信璽不封及自之符璽取節十六¶
及為璽書使使者持節徵發一千一百二十七事足見¶
<pb:KR3j0049_WYG_004-36a>¶
漢帝璽之不可不封符節之不可妄用而璽之必佩於¶
腰明矣東漢志註又謂六璽之用不同璽皆以武都紫¶
泥封青囊白素裏兩端無縫尺一板中約署皇帝帯綬¶
黃帝六采不佩璽璽以金銀縢組侍中組負以從秦以¶
前民皆佩綬金玉銀銅犀象為方寸璽各佩所好奉璽¶
書使者乗馳傳其驛騎也三騎行晝夜千里為程攷此¶
可見侍中負璽人主不佩故典恐是臨朝則佩而燕居¶
則侍中負之又見秦以前雖民亦皆佩私印私綬而人¶
<pb:KR3j0049_WYG_004-36b>¶
主則有侍中負之又因見璽書尺一之制一晝夜千里¶
為程之説今之印皆有匣者其制見南部新書曰三十¶
四司郎官印故事悉納直㕔每郎官交印時吏人繫之於¶
臂以相授頗覺為繁楊虞卿任吏部為員外郎始置匱¶
加鎖以貯之人人以為便至今不改程泰之謂古者居¶
此官則佩此印印有組常繫之腰垂之一日去官即解¶
而上有司後世付之典吏加匱封亦大便逸去古逺矣¶
然回謂今之印重而大佩之不便諸百官司及郡縣印¶
<pb:KR3j0049_WYG_004-37a>¶
皆有匣貯袱封長官又内封之吏掌牌以出入之有曰¶
印司而歴代人主有曰符璽郎符寳郎蓋與古無一而¶
可同也¶
¶
　　附攷五玉¶
¶
　　周禮先儒所不盡信然典瑞所謂五玉已見舜典攷其¶
正義之意蓋謂桓圭信圭躬圭穀璧蒲璧公侯伯子男¶
所執者堯昔授之舜即位諸侯來見既輯之又班以還¶
之乃所謂符信也唐虞之世諸侯至于萬國之多禹㑹¶
<pb:KR3j0049_WYG_004-37b>¶
塗山執玉帛者萬國則五玉之制周有典瑞掌之不可¶
誣也下文三帛二生一死贄所謂贄止是三帛二生一¶
死似不當聯五玉而言孔傳釋三帛謂諸侯世子執纁¶
公孤執𤣥附庸之君執黃二生卿執羔大夫執鴈一死¶
士執雉三帛死生所以為贄見之禮如此則五玉乃諸¶
侯所自造可乎正義於班瑞釋曰此瑞本受於堯輯而¶
又還之是也孔傳亦謂圭璧如五器禮終則還之三帛¶
生死則否回竊疑五玉為符信驗視無偽即仍以畀之¶
<pb:KR3j0049_WYG_004-38a>¶
與贄不同五等諸侯見君顧命有曰壤奠其制不止于¶
此第未知堯以前封諸侯五瑞為信之外有無簡策書¶
所謂命則當有竹為簡策木板為方而今不可攷耳黃¶
帝素問謂岐伯所言皆有太古所傳金匱玉板則古人¶
防火而謀悠久以玉書事金匱之猶之諸侯符信以五¶
玉為之不朽而不可爇也又未知帝王之世行移文書¶
有無周之符若璽所謂典瑞之玉不一瑞司闗掌節小¶
行人之節不一物其果皆周公之所制歟古人用玉品¶
<pb:KR3j0049_WYG_004-38b>¶
類繁多焉得所謂美玉如此之多朝覲之所執所班祭祀¶
之所奠所埋所沈祭器圭瓚冕旒佩服節璽為權為度¶
為案為土圭為律管死䘮飯含詳而别之不可勝書今¶
人之玉難得姑以為玩具而腰帯一事唐以來人君服¶
之以賜貴臣大戚近世武臣鐫而服之不以為僭俗人¶
喜帶玉絛環刀柄巾環而玉盞盤以勸酒尤侈至如朝¶
廷璽章則徽廟之作八寳寳慶以獲亡之璽改元自當¶
他攷云¶
¶
<pb:KR3j0049_WYG_004-39a>¶
　　附攷玉剛卯¶
¶
　　予近見鮮于伯㡬樞佩一玉長可計一寸許四方濶可¶
半寸許中有竅可組穿之四面有字毎一面各篆書刻¶
八字兩行各四字如蠅頭差飾以金文極精細問何物¶
伯㡬曰此宣和中徽廟宫人所佩辟兵符也予攷之當¶
是漢之玉剛卯王莽傳皇天革漢而立新廢劉而興王¶
夫劉之為字卯金刀也正月剛卯金刀之利皆不得行¶
服䖍曰剛卯以正月卯日作或用玉或用金或用桃著¶
<pb:KR3j0049_WYG_004-39b>¶
革帯佩之今有玉在者晉灼曰剛卯長一寸廣五分四¶
方當中央從穿作孔以采絲茸其底如冠纓頭𬎼刻其¶
上面作兩行書文曰正月剛卯既央靈殳四方赤青白¶
黃四色是當帝令祝融以教夔龍庶疫剛癉莫我敢當¶
其一銘曰疾日嚴卯帝令夔龍順爾固伏化兹靈殳既¶
直既觚既方庶疫剛癉莫我敢當師古曰今往往土中¶
有得玉剛卯者按大小及文服説是也回曰服説是也¶
當作晉説是也服説謂長三寸廣一寸然不言文以回¶
<pb:KR3j0049_WYG_004-40a>¶
所見伯㡬宣和所製與晉灼説合然晉灼前一銘猶多¶
二字恐是徽廟得漢玉剛卯依其式以製之賜宫人也¶
東漢書志謂佩雙印則徑以此玉剛卯為印而雙佩之¶
長寸二分方六分(以回所見大約是)乗輿諸侯王列侯以白玉¶
中二千石以下至四百石皆以黑犀三百石以至私學¶
弟子皆以象牙絲縢之制亦隨以異兩印文與西漢書¶
註同然則雖漢制其亦兒戲之類歟三代無是也今人¶
所佩箆刀古曰容刀茹袋古曰囊曰槖以兒女佩内則¶
<pb:KR3j0049_WYG_004-40b>¶
詳蓋非一物以適於用玉剛卯乃若辟除疫病之物五¶
斗米道後變而為書符婦人有釵符曰辟兵符有自來¶
哉¶
¶
¶
¶
¶
　　古今攷卷五¶
¶

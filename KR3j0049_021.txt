# -*- mode: mandoku-view -*-
#+TITLE: 古今攷
#+DATE: 2019-03-29 21:30:34.896726
#+PROPERTY: ID KR3j0049
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 21
<pb:KR3j0049_WYG_021-1a>¶
　　欽定四庫全書¶
¶
　　古今攷卷二十二¶
¶
　　元　方回　續¶
¶
　　故項籍臣稱其主名者盡拜為大夫鄭君不從逐¶
之¶
¶
　　吕東萊曰按鄭當時傳其先鄭君嘗事項籍籍死而屬¶
漢髙祖令諸故項籍臣名籍鄭君獨不奉詔詔盡拜名¶
籍者為大夫而逐鄭君鄭君死孝文時髙帝之怨項籍¶
<pb:KR3j0049_WYG_021-1b>¶
可謂甚矣惡其姓而使其宗族改之賤其名而迫其故¶
臣名之雖恢廓大度及困厄不可消釋褊忿乃如此然¶
則天資豈可恃哉　紫陽方氏曰古之人有逃名避難¶
變姓名如范蠡之陶朱公范睢之張禄者有如智果之¶
為輔氏伍子胥之子為齊氏者漢髙不誅項氏族屬賢¶
矣而使項伯等姓為劉氏使項籍之臣皆名籍以忮忍¶
之心為戲弄之舉百世之下范唐鑑吕成公得以筆誅¶
之人主豈可不謹哉¶
¶
<pb:KR3j0049_WYG_021-2a>¶
　　還至定陶馳入齊王信壁奪其軍徙信為楚王¶
¶
　　漢書韓信傳漢王之敗固陵用張良計徵信将兵㑹垓¶
下項羽死髙祖襲奪信軍徙信為楚王史記淮隂侯傳¶
漢王之困固陵用張良計召齊王信遂将兵㑹垓下項¶
羽已破髙祖襲奪齊王軍(徐廣曰以齊為平原千乗東萊齊郡)漢五年正¶
月徙齊王信為楚王都下邳史記髙祖本紀葬羽榖城¶
還至定陶馳入齊王壁奪其軍正月漢王為皇帝(云云)¶
皇帝曰義帝無後齊王韓信習楚風俗徙為楚王都下¶
<pb:KR3j0049_WYG_021-2b>¶
邳漢書髙帝紀於奪齊王信軍之後書共敖子尉事乃¶
上書春正月追尊兄伯武哀侯而書下令曰楚地已定¶
義帝無後欲存䘏楚衆以定其主齊王信習楚風俗更¶
立為楚王王淮北都下邳讀紀表志傳之文一事必三¶
四處書之奪韓王信改王楚一事史記漢書紀傳四處¶
撿挍皆㣲不同盖襲奪信軍之時在漢五年冬十二月¶
改王楚之時在春正月漢依秦以十月為嵗首也史記¶
書即皇帝位在信改王楚之先漢書書即皇帝位在信¶
<pb:KR3j0049_WYG_021-3a>¶
改王楚之後今按漢紀書諸侯上疏請即皇帝位凡七¶
異姓王楚王韓信為首知即位汜水二月甲午也奪軍¶
十二月也改王正月也按信之得罪於髙皇帝假王之¶
請實自王帝憤之一也固陵之㑹(即今光州固始)許地乃至帝¶
憤之二也武渉蒯通二人之説帝尚未知也奪軍者帝¶
之憤不可遏矣改王者猶不欲食言其實不得已也然¶
而猶善為辭曰義帝無後曰齊王信習楚風俗漢謀臣¶
有人哉武渉蒯通之説司馬遷何從得之其文章縱横¶
<pb:KR3j0049_WYG_021-3b>¶
甚妙¶
¶
　　以彭越為梁王(五年春正月)¶
¶
　　徙漢信為楚王以彭越為梁王都定陶　紫陽方氏曰¶
漢五年冬十月漢王追項羽至陽夏(今亳州陽夏縣)止軍與齊¶
王信魏相國越期㑹擊楚至固陵不㑹用張良計許越¶
睢陽以北至榖城之地王之於是與韓信皆引兵來滅¶
羽垓下(沛洨縣聚邑名洨衡交反)髙祖挾不㑹之怨久矣正月信越¶
之王不食言不得巳而已人臣事君而觀望徼利彭越¶
<pb:KR3j0049_WYG_021-4a>¶
無識何足道韓信亦為之乎¶
¶
　　黥布之王¶
¶
　　立布為淮南王　紫陽方氏曰隨何使九江英布叛楚¶
歸漢漢二年夏四月彭城之敗之後也以故九江王從¶
漢王擊楚四年秋七月立布為淮南王漢書髙紀布傳¶
史記布傳並同惟史記髙紀於大㑹垓下之後書立武¶
王布為淮南王此一句未可曉漢書髙紀不書大㑹垓¶
下但於五年書曰十二月圍羽垓下史記髙紀書大㑹¶
<pb:KR3j0049_WYG_021-4b>¶
垓下在四年徐廣注曰七月此亦不可曉¶
¶
　　赦天下殊死以下¶
¶
　　又下令曰兵不得休八年萬民與苦甚今天下事畢其¶
赦天下殊死以下韋昭曰殊死斬刑也師古曰殊絶也¶
異也言其身首離絶而異處也　紫陽方氏曰二年六¶
月立孝惠為太子史記書大赦罪人漢紀書立太子赦¶
罪人此赦史記不書其曰兵不得休八年萬民與苦甚¶
不以得天下為誇不急於即皇帝位而發此語辭簡意¶
<pb:KR3j0049_WYG_021-5a>¶
惻後世下一赦多為儷語不近人情曷不法此八年者¶
秦二世元年壬辰秋七月陳勝起蘄二年癸巳三年甲¶
午九月二世弑子嬰立四十六日秦亡髙祖元年乙未¶
丙申丁酉戊戌己亥五年十二月誅項羽凡八年也此¶
髙祖第二赦也其先書曰大赦罪人境内而已今書赦¶
天下文法自不同而又知古不數赦凡赦非常之恩也¶
¶
　　二月甲午即皇帝位于汜水之陽¶
¶
　　漢書本紀書楚王韓信韓王信淮南王英布梁王彭越¶
<pb:KR3j0049_WYG_021-5b>¶
故衡山王吳芮趙王張敖燕王臧荼昧死再拜言大王¶
陛下先時秦為亡道天下誅之大王先得秦王(此一句文章闗¶
紐見髙祖功第一)定闗中於天下功最多存亡定危救敗繼絶¶
(八字好)以安萬民功盛徳厚而位號比擬亡上下之分大¶
王功徳之著於後世不宣昧死再拜上皇帝尊號(辭意甚美)¶
漢王曰(云　云)諸王固請於是諸侯王及太尉長安侯臣¶
綰等三百人與博士稷嗣君叔孫通謹擇良日二月甲¶
午上尊號漢王即皇帝位于氾水之陽¶
¶
<pb:KR3j0049_WYG_021-6a>¶
　　史記注蔡邕曰上古天子稱皇其次稱帝其次稱王秦¶
乗三王之末為漢驅除自以徳兼三皇五帝故併以為¶
號漢髙祖受命功徳宜之因而不改¶
¶
　　史記秦始皇本紀二十六年秦初併天下令丞相御史¶
曰(云　云)坐六王罪狀乃云寡人以眇眇之身興兵誅暴¶
亂頼宗廟之靈六王咸伏其辜天下大定今名號不更¶
無以稱成功傳後世其議帝號丞相綰(注姓王)御史大夫¶
劫(注姓馮御史大夫秦官侍御史之率故稱大夫)廷尉斯等(注廷尉秦官聽獄必質諸朝廷與衆¶
<pb:KR3j0049_WYG_021-6b>¶
共之兵獄同制故稱廷尉)皆曰昔者五帝地方千里其外侯服夷服¶
諸侯或朝或否天子不能制今陛下興義兵誅殘賊平¶
定天下海内為郡縣法令由一統自上古以來未嘗有¶
五帝所不及臣等謹與博士議(注博士秦官掌通古今)曰古有天¶
皇有地皇有泰皇泰最貴(索隠注泰皇人皇也盖三皇以前稱泰皇一云泰皇太吴¶
也)臣等昧死上尊號王為泰皇命為制令為詔天子自¶
稱曰朕王曰去泰著皇采上古帝位號號曰皇帝他如¶
議制曰可¶
¶
<pb:KR3j0049_WYG_021-7a>¶
　　吕東萊大事記注引致堂胡氏曰古之聖人應時稱號¶
故曰皇曰帝曰王而止矣非帝貶於皇王貶於帝也惟¶
不知此義遂以皇帝為首稱而以自居以王為降等而¶
以封其臣子失之甚矣王之為名繼天撫世之謂也曾¶
是而可使臣子稱之曰吳楚僭王春秋比之夷狄六國¶
用夷禮乃周公之所膺也豈可以此之故謂王卑於帝¶
而不稱哉仲尼祖述唐虞憲章三代尊周立號繫王於¶
天其禮隆極於秦何取焉有天下者必法孔子稱天王¶
<pb:KR3j0049_WYG_021-7b>¶
其列爵諸侯自公而降則名正言順百世以俟而不惑¶
矣¶
¶
　　吕東萊大事記注曰張晏曰汜水在濟隂界晏敷劍反¶
按地志云髙祖即位壇在曹州濟隂縣界漢書地理志¶
定陶屬濟隂郡今興仁府濟隂縣　紫陽方氏曰吕東¶
萊大事記書漢王即皇帝位取胡待制寅讀史管見一¶
段注為小字盖謂自秦漢以來有天下者稱皇帝至今¶
不可改矣存致堂之説古之經也當孝廟時著此書必¶
<pb:KR3j0049_WYG_021-8a>¶
欲時君從致堂之説則不可行或以此請目為狂怪必¶
矣從時達變今之權也大事記刋本誤以趙王張敖為¶
張耳耳死矣不見漢王誅項羽也¶
¶
　　附天皇地皇泰皇十紀攷(方叔機附見)¶
¶
　　紫陽方氏曰索隠注泰皇人皇也三皇以前稱泰皇易¶
繫辭言伏羲神農黄帝世所謂三皇者指此故康節皇¶
極經世書謂易始三皇書始二帝詩言三王春秋言五¶
覇分而為四上古之天皇地皇人皇無人言及劉恕通¶
<pb:KR3j0049_WYG_021-8b>¶
鑑外紀細字注開闢至獲麟二百七十六萬嵗分為十¶
紀大率一紀二十七萬六千年十紀者九頭紀五龍紀¶
攝提紀合洛紀連通紀序命紀此下見鄭𤣥六藝論之¶
名中有吾家方叔機注回生晚不見此書此後循蜚紀¶
因提紀禪通紀疏訖紀或云疏仡此十紀也此下始説¶
盤古盤古之下始説天皇氏地皇氏人皇氏然後説有¶
巢氏燧人氏而伏羲氏女媧氏而又有大庭柏皇中央¶
栗陸驪連赫胥尊盧混沌皥英有巢(又是一冇巢氏非天地人皇之後有¶
<pb:KR3j0049_WYG_021-9a>¶
巢氏)朱襄隂康無懐氏博采異書居多怪説兹不詳録回¶
别攷之初學記乃唐徐堅所纂又在道原三百年前有¶
項峻始學篇曰天皇十三頭號曰天靈治萬八千嵗地¶
皇十一頭治八千嵗人皇九頭兄弟各三百嵗依山川¶
地勢度為九州各居一方有遁甲開山頭之説有洞㝠¶
記之説謂天皇一姓十三人有徐整三五歴記之説有¶
春秋緯之説有帝系譜之説其他雜書不一唐之書至¶
宋南渡多亡矣回不得皆見然天地人皇十紀諸氏不¶
<pb:KR3j0049_WYG_021-9b>¶
可得而攷存疑可也¶
¶
　　昧死再拜自秦始¶
¶
　　漢書張晏注曰秦以為人臣上書當言昧死死罪而言¶
漢遂遵之　紫陽方氏曰昧死死罪今人不用秦人臣¶
上人主猶曰再拜近世乃動曰百拜可憐哉¶
¶
　　命為制令為詔自秦始¶
¶
　　記秦始皇紀命為制令為詔注蔡邕曰制書帝者制度¶
之命也其文曰制詔詔書詔告也　紫陽方氏曰尚書¶
<pb:KR3j0049_WYG_021-10a>¶
訓誥誓命此命之始也書發號施令令出惟行弗惟反¶
令者命之異名古上下通稱一國一家皆有君命父命¶
而軍中惟知有将軍之令後世一監司太守縣令皆有¶
令字旗秦改命為制令為詔則以上諭下之文人主獨¶
稱制詔而人臣不敢稱後世有律令之令有制曰有詔¶
曰有内制掌宰相以上除拜誥詞及詔書赦文徳音批¶
答不一外制專掌執政以下誥命誥亦曰告魏晉以來¶
親王臨民曰教下達上之文其名甚夥上諭下之文亦¶
<pb:KR3j0049_WYG_021-10b>¶
不能卒書按漢五年春正月徙王韓信書下令曰未即¶
帝位也追尊昭靈夫人之下始書詔曰既即帝位用秦¶
法也¶
¶
　　天子自稱曰朕自秦始¶
¶
　　事已見前注蔡邕曰朕我也古者上下共稱之貴賤不¶
嫌則可以同號之義也臯陶與舜言朕言惠可底行屈¶
原曰朕皇考至秦然後天子獨以為稱至漢不改　紫¶
陽方氏曰予讀吕居仁詩有云乃知钁頭通已勝狗脚¶
<pb:KR3j0049_WYG_021-11a>¶
朕下一句出北史上一句出傳燈録世傳钁頭通禪師¶
為魏孝静帝之後身皆邪説也秦之稱朕亦何所益趙¶
髙愚二世曰天子稱朕固不聞聲於是二世常居禁中¶
與髙決諸事公卿希得朝見豈不悖哉索隠曰臣下屬¶
望纔有兆朕聞其聲耳不見其形也一字之禍乃至於¶
此¶
¶
　　制曰可自秦始¶
¶
　　始皇不從泰皇之請自為皇帝他如議制曰可注蔡邕¶
<pb:KR3j0049_WYG_021-11b>¶
曰羣臣有所奏請尚書令奏之下有司曰制天子答之¶
曰可　紫陽方氏曰二典都俞吁咈此古君臣相可否¶
之稱也秦始以天子之命為制當時秦皇帝口可之而¶
史官書制曰二字也下文制曰除諡法制曰二字亦史¶
官所書也三十四年丞相李斯請焚書制曰可嗚呼此¶
所謂大不可者而可之哀哉近世臣僚奏劄曰奉聖㫖¶
依辭免則奉聖㫖不允或加三省同奉聖㫖依或大事¶
御筆依大臣辭免或御筆降詔不允御筆或儷語連篇¶
<pb:KR3j0049_WYG_021-12a>¶
出於私人之代言如朱熠之徒文多不佳識者竊嘆不¶
知人君之大體矣¶
¶
　　附曲禮天子稱謂攷¶
¶
　　曲禮下君天下曰天子朝諸侯分職授政任功曰予一¶
人踐阼臨祭祀内事曰孝王某外事曰嗣王某臨諸侯¶
畛於鬼神曰有天王某甫　天子未除喪曰予小子生¶
名之死亦名之　鄭𤣥注天子予一人皆擯者辭天子¶
謂外及四海也今漢於蠻夷稱天子於王侯稱皇帝覲¶
<pb:KR3j0049_WYG_021-12b>¶
禮曰伯父實來余一人嘉之余古予字　注孝王某嗣¶
王某皆祝辭也唯宗廟稱孝天地社稷祀之郊内而曰¶
嗣王不敢曰外内　注天王某甫畛致也祝告致于鬼¶
神辭也曰有天王某甫且字也不名者不親徃周禮大㑹¶
同過山川則太祝用事鬼神謂百辟卿士　注予小子¶
謙未敢稱一人春秋傳曰以諸侯之踰年即位亦知天¶
子之踰年即位以天子三年然後稱王亦知諸侯於其¶
封内三年稱子　注生名之死亦名之生名之曰小子¶
<pb:KR3j0049_WYG_021-13a>¶
王死亦曰小子王也晉有小子侯是僭取於天子號也¶
¶
　　紫陽方氏曰曲禮漢儒所撰不書秦漢皇帝稱朕事¶
¶
　　存古也鄭𤣥以漢事注三禮先儒病之然其引漢於蠻¶
夷稱天子於王侯稱皇帝則有據漢文帝細栁之幸曰¶
皇帝敬勞将軍成禮而去武帝在位之三十一年元封¶
元年北登單于臺至朔方臨北河勒兵十八萬騎遣使¶
者告匈奴曰單于能戰天子自将待邊不能亟來臣服¶
如鄭𤣥言天子未除喪曰予小子書成王顧命康王自¶
<pb:KR3j0049_WYG_021-13b>¶
稱曰眇眇予末小子然康王之誥曰惟予一人釗報誥¶
乃不曰予小子何也豈以予小子稱於宗廟先王之前¶
而待其羣臣則稱予一人耶踰年即位有之二年後稱¶
王别攷¶
¶
　　尊王后曰皇后¶
¶
　　白虎通曰天子之配謂之后后者君也天子之配至尊¶
故謂后也按夏殷已前后妃之制其文畧矣大率皆稱¶
妃故黄帝有四妃帝嚳四妃(正嫡曰元妃以下稱次妃又有禹妃湯妃皆是也並¶
<pb:KR3j0049_WYG_021-14a>¶
出史記)周則天子立后正嫡曰王后秦穪皇帝正嫡曰皇¶
后漢因之帝祖母稱太皇太后母稱皇太后魏晉之後¶
母后之號並遵秦漢　紫陽方氏曰成王顧命曰皇后¶
馮玉几導揚末命即皇后字本是天子之稱曲禮曰天¶
子之妃曰后諸侯曰夫人秦稱王之後周天王未亡不¶
見秦王后之文孝文王之為太子有正夫人曰華陽夫¶
人子楚母曰夏姬秦昭王五十六年卒孝文王以安國¶
君立為王以華陽夫人為王后此秦稱王后之始也孝¶
<pb:KR3j0049_WYG_021-14b>¶
文王卒子楚立是為荘襄王稱養母為華陽太后尊母¶
夏姬為夏太后此秦稱太后而又並后之始也子楚之¶
在邯鄲納吕不韋有孕之妾是為始皇帝母史記終不¶
見其姓故天下稱始皇為吕政而其母趙氏既寡與吕¶
不韋淫不韋又進大隂人嫪毐為始皇母日夜淫嫪毐¶
伏誅不韋飲鴆始皇殺母之淫嫪可也殺不韋乃殺所¶
生父矣又遷母太后於雍以茅焦之説始迎還咸陽吕¶
不韋傳書始皇十九年太后薨諡為帝太后是時始皇¶
<pb:KR3j0049_WYG_021-15a>¶
未併天下未稱皇帝故其母無皇太后之稱索隠注謂¶
秦不用諡法始皇稱皇帝之後故其母號為帝太后非¶
誄列生時之行然始皇之后史不見為何人何姓長子¶
扶蘇㓜子胡亥不知其母為誰始皇死時胡亥猶稱公¶
子無爵位李斯趙髙詐為遺詔立為太子二世立殺六¶
公子其一名曰将閭當時扶蘇諸弟胡亥諸兄亦不聞¶
其母為誰李斯傳始皇有二十餘子注云辨士隠姓名¶
遺章邯書曰李斯為秦王死廢十七兄而立今王也裴¶
<pb:KR3j0049_WYG_021-15b>¶
駰謂二世是秦始皇第十八子此書在善文中未詳然¶
則始皇不立太子為其子者皆匹夫稱公子而已無尺¶
土之封無一命之爵二十餘子皆不見其母為誰李斯¶
傳又云公子十二人僇死咸陽市十六主矺死社(矺音翟與¶
磔同)又公子髙上書請死胡亥可書賜錢十萬以葬皆不¶
見諸公子公主之母始皇男女三十餘人皆屠戮無孑¶
遺哀哉¶
¶
　　太子曰皇太子¶
¶
<pb:KR3j0049_WYG_021-16a>¶
　　韓詩外傳曰五帝官天下三王家天下家以傳子官以¶
傳賢故自唐虞以上經傳無太子稱號夏殷之王雖則¶
傳嗣其文畧矣至周始見文王世子之制白虎通曰何¶
以知天子之子稱世子春秋傳曰王世子㑹于首止是¶
也何以知天子之子稱太子尚書曰太子發升于舟是¶
也(回曰此偽秦誓也)或云諸侯之子稱世子則春秋傳云晉有¶
太子申生鄭有太子華齊有太子光由是觀之周制天¶
子世子亦不定也漢制天子稱皇帝其嫡嗣稱皇太子¶
<pb:KR3j0049_WYG_021-16b>¶
諸侯王之嫡稱世子後代咸因之　紫陽方氏曰秦始¶
皇稱皇帝之後不立太子史記書長子扶蘇長子即太¶
子也古者嚴嫡庶之分春秋公羊傳天子一娶十二女¶
三國來媵媵以娣姪諸侯一娶九女二國來媵雖未可¶
盡信而春秋經有來媵之文天子諸侯不再娶后死夫¶
人死以娣姪之媵者主後宫事惟后夫人所生之嫡長¶
子即是太子世子為天子者無後世所謂初生子稱皇¶
子次封公次封王無冊立皇太子之制後世不分嫡庶¶
<pb:KR3j0049_WYG_021-17a>¶
惟人主愛憎必愛也然後自皇子立為太子冊立之禮¶
甚盛非古也髙帝初為漢王彭城之敗皇太子吕后皆¶
為項王所得馬上危怠屢欲棄孝惠帝矣頼夏侯嬰以¶
完二年六月漢王還櫟陽壬午立太子令諸侯子在闗¶
中者悉集櫟陽為衛時惠帝始六嵗耳¶
¶
¶
¶
<pb:KR3j0049_WYG_021-17b>¶
¶
¶
¶
¶
¶
¶
¶
¶
　　古今攷卷二十二¶
¶

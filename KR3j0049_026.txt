# -*- mode: mandoku-view -*-
#+TITLE: 古今攷
#+DATE: 2019-03-29 21:30:34.201378
#+PROPERTY: ID KR3j0049
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 26
<pb:KR3j0049_WYG_026-1a>¶
　　欽定四庫全書¶
¶
　　古今攷卷二十七¶
¶
　　元　方囘　續¶
¶
　　叔孫通制禮儀¶
¶
　　七年冬長樂宫成諸侯羣臣朝十月¶
¶
　　漢紀所無吕東萊大事記用史記漢書叔孫通傳書今¶
題依二傳原文又髙帝擊漢王信白登之圍在此後去¶
年秋九月信降匈奴今年冬十月朝長安之後始往擊¶
<pb:KR3j0049_WYG_026-1b>¶
信然欲聫事書之故接連信與匈奴事書於前¶
¶
　　東萊按史記漢書叔孫通本傳漢七年長樂宫成諸侯¶
羣臣朝十月顔師古曰適㑹七年十月而長樂宫新成¶
也漢時尚以十月為正月故行朝嵗之禮史家追書十¶
月史記索隠曰小顔云史家追書十月檢諸書竝云十¶
月為歲首不言以十月為正月古今注云始朝十月也¶
師古祖之推終隋黄門郎父思魯以儒學顯故唐人謂¶
師古為小顔¶
¶
<pb:KR3j0049_WYG_026-2a>¶
　　儀先平明謁者治禮¶
¶
　　師古曰未平明前東萊曰少府之屬治禮於殿門外也¶
設朝引以次入殿門廷中陳車騎步卒(漢書作戍卒)衛官設¶
所主兵張旗志傳曰趨¶
¶
　　東萊曰衛官衛尉所掌宫門衛屯兵所謂南軍也武帝¶
置八校尉中壘校尉掌北軍壘門内外屯騎校尉掌騎¶
士步卒校尉掌上林苑門步兵虎賁校尉掌輕車然則¶
廷中所陳車騎步卒皆北軍也師古曰傳聲教入者皆¶
<pb:KR3j0049_WYG_026-2b>¶
令趨謂疾行為敬也¶
¶
　　殿下郎中俠陛數百人¶
¶
　　東萊曰郎中令所掌也師古曰俠其兩旁每陛皆數百¶
人也功臣列侯諸將軍軍吏以次陳西方東鄉文官丞¶
相以下陳東方西鄉　東萊曰此文武兩班分班之時¶
也至奉賀之時則北鄉矣¶
¶
　　大行設九賔臚句傳¶
¶
　　東萊曰大行即典客也史記據作書之時稱之耳韋昭¶
<pb:KR3j0049_WYG_026-3a>¶
曰大行掌賓客之禮九賓則周禮九儀也謂公侯伯子¶
男孤卿大夫士也後漢上陵儀大鴻臚設九賔隨立寢¶
殿前薛綜曰九賔謂王侯公卿二千石六百石下及郎¶
吏匈奴侍子凡九等然則九賔者九等立班之儀也蘓¶
林曰上傳語告下為臚下告上為句也¶
¶
　　於是皇帝輦出房百官執職傳警¶
¶
　　按輿服志云殷周以輦載軍器至秦皇去輪而輿至尊¶
也漢書執職作職㦸當從史記葢左右侍衛之百官各¶
<pb:KR3j0049_WYG_026-3b>¶
執其物也所謂執職也索隠曰漢儀云帝輦動則左右¶
侍帷幄者稱警所謂傳警也¶
¶
　　引諸侯王以下至六百石以次奉賀¶
¶
　　東萊曰上文功臣列侯以次陳西方丞相以下陳東方¶
不言諸侯王所立之方葢引班先卑後尊至大行設九¶
賓之時諸侯王始入也朝賀則先尊後卑也引諸侯以¶
下吏六百石以次奉賀葢六百石以下不預朝賀若今¶
通直郎以上始預朝㑹也¶
¶
<pb:KR3j0049_WYG_026-4a>¶
　　自諸侯王以上莫不震恐肅敬至禮畢復置法酒¶
¶
　　蘓林曰常㑹須天子中起更衣然後置酒矣法酒謂以¶
禮飲也諸侍坐殿上皆伏抑首以尊卑次起上壽觴九¶
行謁者言罷酒御史執法舉不如儀者輙引去竟朝置¶
酒無敢讙譁失禮者¶
¶
　　東萊曰後漢歲首大朝賀儀三公奉璧上殿向御座北¶
面太常贊曰皇帝為君興三公伏皇帝坐乃進璧二千¶
石以上上殿稱萬嵗舉觴御座前司空奉羮大司農奉¶
<pb:KR3j0049_WYG_026-4b>¶
飯奏食舉之樂百官受賜宴饗大作樂後漢先上壽次¶
賜酒與叔孫通儀不同戰國䇿曰御史在前執法在後¶
紫陽方氏曰史漢二傳所書朝禮不言皇帝所服何服¶
所冠何&KR0227;即後世所謂通天冠乎服則未聞所謂絳紗¶
袍又在漢後不言羣臣&KR0227;服即後世將相進賢&KR0227;三梁¶
二梁一梁蕭何劍履上殿之謂歟不言皇帝所坐何物¶
髙座歟重席歟飲食用何物祭有何爼豆古天子受朝¶
賀負斧扆而立漢天子必坐其曰侍坐殿上皆伏抑首¶
<pb:KR3j0049_WYG_026-5a>¶
皆席歟又不言羣臣拜跪之節後漢所謂皇帝興三公¶
伏亦不言羣臣拜唐虞君臣都俞吁咈舜拜禹拜臯陶¶
拜手稽首今全不書何歟容攷¶
¶
　　附廣禮儀攷¶
¶
　　朝字有虚實之辨¶
¶
　　紫陽方氏曰舜典羣后四朝注各㑹朝於方岳之下周¶
禮朝覲宗遇㑹同于王春秋來朝禮記一不朝再不朝皆¶
虚字也所謂朝見朝㑹朝謁之禮也周禮天官宰夫掌¶
<pb:KR3j0049_WYG_026-5b>¶
治朝之法注治朝在路門之外司士掌焉王入内朝皆¶
退注王入路門内朝朝者皆退小司宼掌外朝之政注¶
外朝在雉門之外天子有五門三朝五門者路門也應¶
門也臯門也雉門也庫門也三朝者内朝也治朝也外¶
朝也治朝與内朝而二皆稱内朝玉藻曰路寢聽政曰¶
退適小寢路寢大寢也正寢也此謂諸侯亦有三朝也¶
路寢即治朝也小寢即燕寢也今之州治大㕔正寢也¶
小㕔小寢也别府堂宅燕寢也與古㣲不同大小㕔聽¶
<pb:KR3j0049_WYG_026-6a>¶
政治事之所也古卿大夫亦有内朝外朝猶大㕔小㕔¶
也曰立朝曰造朝曰臨朝曰眎朝曰朝位曰朝廷皆實¶
字也地名也先辨此二字之虚實則可以論古今之朝¶
禮朝位矣¶
¶
　　天子外朝之位¶
¶
　　秋官朝士掌建邦外朝之法左九棘孤卿大夫位焉羣¶
士在其後右九棘公侯伯子男位焉羣吏在其後面三¶
槐三公位焉州長衆庻在其後左嘉石平罷民焉右肺¶
<pb:KR3j0049_WYG_026-6b>¶
石逹窮民焉注樹棘以為位者取其赤心而外棘以象¶
赤心三刺也槐之言懐也懐來人於此欲與之謀羣吏¶
謂府史也州長鄉遂之官¶
¶
　　先鄭謂外朝在路門外¶
¶
　　鄭司農云王有五門一曰臯門二曰雉門三曰庫門四¶
曰應門五曰路門一曰畢門外朝在路門外内朝在路¶
門内¶
¶
　　後鄭謂外朝在庫門外¶
¶
<pb:KR3j0049_WYG_026-7a>¶
　　後鄭謂魯六宫三門有庫門雉門制二兼四無臯門應¶
門魯莊公之喪既𦵏而絰不入庫門言其除喪而反由¶
外來是庫門在雉門外也必矣如是王五門雉門為中¶
門(此是二鄭五門之序不同)雉門設兩觀與今之宫門同閽人譏出¶
入者窮民葢不得入也郊特牲繹之於庫門内言逺當¶
於廟門廟門在庫門之内小宗伯職曰建國之神位右¶
社稷左宗廟然則外朝在庫門之外臯門之内歟疑辭¶
此謂外朝在庫門外與先鄭異¶
¶
<pb:KR3j0049_WYG_026-7b>¶
　　正義言外朝在庫門外庫誤為中¶
¶
　　正義注云閽人譏出入者窮民葢不得入也若外朝在¶
路門外中門内(即雉)外朝右肺石逹窮民中門既有閽¶
人譏則何得度中門入於路門乎明外朝在中門外必¶
矣¶
¶
　　紫陽方氏曰後鄭以雉門為五門之中門則庫門為第¶
二門與先鄭異雉門有閽人之譏察則窮民不得入庫¶
門之内有宗廟社稷又豈可置外朝明外朝在庫門之¶
<pb:KR3j0049_WYG_026-8a>¶
外臯門之内而猶疑其辭正義謂外朝在中門外又誤¶
寫中字鶴山先生著曰中疑作庫是也¶
¶
　　後鄭謂漢司徒府大㑹殿亦外朝¶
¶
　　後鄭今司徒府有天子以下大㑹殿亦古之外朝¶
¶
　　紫陽方氏曰今天子正衙大朝㑹之地古外朝也宰相¶
退而坐中書省政事堂亦古之外朝也唐太宗嘗為尚¶
書令後三省中唐宰相不敢坐中間一位避人主也或¶
人主幸省中亦所以存其位也宋三省宰相亦不中坐¶
<pb:KR3j0049_WYG_026-8b>¶
循唐制也今太守大㕔小㕔抑古之諸侯外朝内朝凡¶
視事聽政之所即古之朝歟¶
¶
　　天子諸侯皆有三朝　内朝或謂燕朝¶
¶
　　後鄭周天子諸侯皆有三朝外朝一内朝二内朝在路¶
門内或謂之燕朝¶
¶
　　小司宼三詢外朝　孤從羣臣後卿大夫在公後¶
¶
　　小司宼掌外朝之政以致萬民而詢焉一曰詢國危二¶
曰詢國遷三曰詢立君其位王南向三公及州長百姓¶
<pb:KR3j0049_WYG_026-9a>¶
北面羣臣西面羣吏東面小司宼擯以序進而問焉注¶
羣臣卿大夫士也羣吏府史也其孤不見者孤從羣臣¶
卿大夫後卿當作鄉¶
¶
　　鶴山先生曰卿大夫在公後諸本皆作卿據疏當作鄉¶
字正義此三詢之朝即朝士所掌之位案朝士外朝云¶
左九棘孤卿大夫位焉羣士在其後右九棘公侯伯子¶
男位焉羣吏在其後面三槐三公位焉州長衆庻在其¶
後以此故知孤從羣臣之後知卿大夫在公後者以州¶
<pb:KR3j0049_WYG_026-9b>¶
長衆卿之屬在公後又鄉公一人鄉大夫亦在公後可¶
知也毎鄉大夫皆别命鄉之為六卿别也¶
¶
　　紫陽方氏曰又鄉卿之異一字之間不可不辨也¶
¶
　　天子治朝之位¶
¶
　　周禮天官宰夫之職掌治朝之法以正王及三公六卿¶
大夫羣吏之位注治朝在路門之外司士掌焉夏官司¶
士掌正朝儀之位辨其貴賤之等王南鄉三公北面東¶
上孤東面北上卿大夫西面北上王族故士虎士在路¶
<pb:KR3j0049_WYG_026-10a>¶
門之右南面東上大僕大右大僕從者(大音泰不加㸃只圏法)在¶
路門之左南面西上注此王日視朝事於路門外之位¶
王族故士故為士晩退留宿衛者未嘗仕雖同族不得¶
在王宫大右司右也大僕從者小臣祭僕御僕𨽻僕司¶
士擯注王出揖公卿大夫以下朝者孤卿特揖大夫以¶
其等旅揖士旁三揖王還揖門左揖門右注特揖一一¶
揖之旅衆也大夫爵同者衆揖之公及孤卿大夫始入¶
門右皆北面東上王揖之乃就位大僕之屬皆在其位¶
<pb:KR3j0049_WYG_026-10b>¶
羣士位東面王西南鄉而揖之三揖者士有上中下王¶
揖之王揖之既逡廵既復位鄭司農云卿大夫士皆君¶
之所揖禮春秋傳三揖在下¶
¶
　　紫陽方氏曰治朝亦外朝也王日視朝之朝非彼九棘¶
三槐之外朝也故但有公孤卿大夫士諸僕小臣而無¶
公侯伯子男其猶近世每日視朝謂之常朝者歟大朝¶
㑹有其制不輕講常朝文官東班武官西班親王邸第¶
環衛南班閤門贊拜有數宰相樞密上殿奏事殿上無¶
<pb:KR3j0049_WYG_026-11a>¶
拜禮宰相參政立殿上東壁樞密以下立西壁宰相奏¶
事如除日以片紙讀奏上頷之或有問答訖退立東壁¶
樞府奏事退立亦然閤門引臣僚上殿或一員或二員¶
或臺諌奏事必皆兩疏左右史立螭頭人主幞頭紅袍¶
玉帯羣臣各服幞頭公裳靴帶此常朝也有四參有六¶
參别攷今周禮所謂治朝即每日常朝之謂書天子三¶
揖其臣而不書臣下拜禮此治朝外朝之朝非諸侯來¶
朝春朝秋覲之朝所以天子皮弁服如朝覲則天子羣¶
<pb:KR3j0049_WYG_026-11b>¶
臣皆用衮冕祭服陳祥道所云如此而後世失之亦謂¶
朝覲用弁服非也不書拜禮之節囘所不曉也古之揖¶
天子以待臣下韻書曰酌也遜也以手著胸曰揖葢雙¶
拱其手向胸之謂今禮士大夫相見叙致問客將喝揖¶
乃躬身長喏口出氣而手不著胸士人相遇於路曰拜¶
揖曰相揖長喏而已非古之揖也儀禮覲禮書拜有稽¶
首人臣於天子必有稽首之拜而周禮内外朝不書人¶
臣拜禮何也容攷¶
¶
<pb:KR3j0049_WYG_026-12a>¶
　　附揖字攷¶
¶
　　五質　一壹(益悉反)乙&KR1800;(億姞反)　二十二昔益　嗌齸(伊昔¶
切)　二十四職　億臆繶抑醷(乙力切)　二十六緝　揖¶
(一入切亦作揖酌也遜也一曰手著胷曰揖)¶
¶
　　紫陽方氏曰一乙益億揖五音同也而韻書四見五質¶
之内一壹乙&KR1800;之異未曉¶
¶
　　王日視朝諸侯視朝&KR0227;衣　附天子諸侯三朝辨¶
¶
　　治朝王入内朝皆退注王入入路門也王入路門内朝¶
<pb:KR3j0049_WYG_026-12b>¶
朝者皆退反其官府治處也王之外朝則朝士掌焉玉¶
藻曰朝服以日視朝於内朝辨色始入君日出而視之¶
退適路寢聽政使人視大夫大夫退然後適小寢謂諸¶
侯王日視朝皮弁服其禮則同正義釋曰玉藻諸侯禮¶
云朝於内朝者謂路門外朝於内朝對臯門内庫門外¶
朝謂外朝通路寢庭朝為三朝故朝士職注周天子諸¶
侯皆三朝外朝一内朝二也諸侯視朝朝服則𤣥冠緇¶
布衣素裳緇帯素韠天子諸侯唯服别其視朝之禮¶
<pb:KR3j0049_WYG_026-13a>¶
則同¶
¶
　　紫陽方氏曰天子五門三朝諸侯三門三朝路門雉門¶
庫門如此則外朝在庫門之外尚何疑¶
¶
　　以此攷之庫門之外三槐九棘公卿大夫公侯伯子男¶
之朝者於斯曰外朝路門之外治朝王每日聽政於斯¶
無諸侯可以言外朝亦可以言内朝路門之外曰内朝¶
者曰燕朝曰路寢公卿大夫士皆不得至聽宗族之政¶
於此明父子貴以齒此後有小寢乃卧内而有九室九¶
<pb:KR3j0049_WYG_026-13b>¶
嬪居焉其路門之外治朝有九室曰九卿朝焉者六卿¶
之上三公二孤亦稱為卿乎周禮有㣲不可曉處所以¶
攷之者亦名五門三門天子諸侯異而三朝不異則囘¶
疑諸侯外朝若亦在庫門之外其外無門矣當在庫門¶
之内左廟右社之間故曰間於兩社為公室輔亡國之¶
社社稷之間也近世五門之制乃混為一列羣制正衛¶
三門亦一列而中設㦸鼔樓樵樓但一門孔釋老之宫¶
皆三門一列又有欞星門亦三門一列今古制不同如¶
<pb:KR3j0049_WYG_026-14a>¶
此未知天子九廟其每一廟門制如何君門九重又何¶
謂耶陳祥道謂康成以王食大夫不言賔入聘禮以柩¶
造鄭不言喪入諸侯之朝在大門之外然大門外即經¶
涂耳非朝位也不若囘間於兩社之説為穏然間社乃¶
諸侯之卿治事處諸侯之外朝以朝其臣果何所耶終¶
是可疑¶
¶
　　附禮記九門之説¶
¶
　　禮記月令田獵至餧獸之藥母出九門注云天子九門¶
<pb:KR3j0049_WYG_026-14b>¶
者路門也應門也雉門也庫門也臯門也城門也近郊¶
門也逺郊門也闗門也¶
¶
　　紫陽方氏曰楚詞君之門兮九重所指何君¶
¶
　　大僕掌燕朝之位不可攷¶
¶
　　大僕掌正王之服位王視朝則前正位而退入亦如之¶
注前正位而退道王王既立退居路門左侍朝畢又王¶
視燕朝則正位掌擯相不㫝朝則辭於三公及孤卿陳¶
祥道曰王燕朝之位雖大僕掌之然其位之所辨不可¶
<pb:KR3j0049_WYG_026-15a>¶
以攷文王世子曰公族朝於内朝東面北上臣有貴者¶
以齒則王之燕朝亦宜然也¶
¶
　　紫陽方氏曰天子三朝路寢庭之燕朝曰内朝在路門¶
之内小寢之外以朝公族則同姓之親也母后王后之¶
族人亦或至於斯乎亦必有班¶
¶
　　靣朝後市　市朝一夫¶
¶
　　匠人左祖右社面朝後市市朝一夫注方各百步¶
¶
　　紫陽方氏曰井田百畆為一夫市用一夫百畆之地不¶
<pb:KR3j0049_WYG_026-15b>¶
為多朝用一夫百畆之地則太多此一説囘疑之鄭注¶
方各百步則囘恐市何太狹朝亦不為廣也尋取正義¶
攷之釋曰按司市市有三期總於一市之上若市總一¶
夫之地則為太狹葢市曹司次介次所居之處與天子¶
三朝皆居一夫之地各有百步也囘思之市之空地謂¶
之㕓市曹也司次也介次也乃市官三人治事之所有¶
屋焉四尺八寸為步王制周尺八尺為步不可攷市官¶
三人所處為周八尺者有如此則恐太多天子三朝之¶
<pb:KR3j0049_WYG_026-16a>¶
堂今曰殿當有左右廂今曰東西廊其中空地曰庭立¶
班之地三槐九棘之三列曰三公曰公卿大夫曰公侯¶
伯子男及以次官所立亦周八尺者有未知實計幾百¶
丈後世有文石以定官班百官不多古諸侯來朝不勝¶
其多殆亦難細算博推也¶
¶
　　天子附依宁而立受朝　附論立坐拜¶
¶
　　曲禮曰天子當依而立諸侯北面而見天子曰覲天子¶
當宁而立諸公東面諸侯西面曰朝注諸侯春見曰朝¶
<pb:KR3j0049_WYG_026-16b>¶
受摯於朝受享于廟生氣文也秋見曰覲受享於廟殺¶
氣質也朝者位於内朝而序進覲者位於廟門外而序¶
入王南面立於依宁而受焉夏宗依春冬遇依秋齊侯¶
唁魯昭公於野井以遇禮相見取易略也覲禮今有朝¶
宗遇禮今亡矣　周禮大僕掌正王之服位注服王舉¶
動所當衣也位立處也正義王之起居無常或起居行¶
事之時多以立為正又注前正位而退道王王既立退¶
居路門左待朝畢¶
¶
<pb:KR3j0049_WYG_026-17a>¶
　　紫陽方氏曰古天子受朝皆立燕則坐坐必有席席¶
有重數之不同但不知聽政視事之時大臣奏事人主¶
亦立而聽之乎後世天子坐殿曰御榻臣僚奏事其奏¶
卷讀訖寘於御座之後榻上御牀坐榻自漢以來然歟¶
曲禮坐如尸立如齋所謂立如齋一句難觧齋者必坐¶
而云立如齋何也坐不中席側席而坐虚坐盡後食坐¶
盡前天子燕自當專席重席而坐羣臣侍坐必不皆立¶
臣下之家一席坐四人有五人焉則接席㓜者不敢專¶
<pb:KR3j0049_WYG_026-17b>¶
一席而中坐儀禮坐祭卒爵此燕禮食禮飲酒禮之坐¶
也四馬之車立乘一馬之安車坐乘車亦有立與坐之¶
分考工記坐而論道謂之王公注疏並不解坐字之義¶
注謂王公天子諸侯而不曰天子之師傅論道者周官¶
論道經邦屬三公康成但指天子諸侯囘未曉曾南豐¶
集辨經筵欲坐講非是後檢老子坐進此道跪也古之¶
坐在席上膝跪於前而坐於兩脚後跟之上故拜甚易¶
兩手據地其中首額至地謂之稽首他拜則否拜必盥¶
<pb:KR3j0049_WYG_026-18a>¶
手周禮朝不言拜燕不言坐何也¶
¶
　　設戸牖之間為斧依¶
¶
　　覲禮天子斧依於戸牖之間左右几天子負斧依爾雅¶
戸牖之間謂之扆其制如漢素屏風繡斧紋以示威絳¶
為質髙八尺賈公彦謂畫斧無柄設而不用之意禮書¶
圖斧刃相向黒與白為斧刃白背黒覲於廟及朝於寢¶
射於郊學有事明堂皆設之¶
¶
　　門屏之間謂之宁¶
¶
<pb:KR3j0049_WYG_026-18b>¶
　　爾雅曰門屏之間謂之宁春朝於朝王立當宁詩曰俟¶
我於著乎而著宁一也大夫以簾士以帷簾帷亦謂之¶
屏¶
¶
　　紫陽方氏曰廟有戸牖朝有門屏當是互文古之為宫¶
室也皆有門有戸有牖則有屏有簾有帷惟斧扆則天¶
子之制也¶
¶
　　成王顧命之朝位¶
¶
　　相被冕服慿玉几乃同召太保奭芮伯彤伯畢公衛侯¶
<pb:KR3j0049_WYG_026-19a>¶
毛公注同召六卿太保畢毛稱公則三公先後六卿次¶
第冡宰第一召公領之司徒第二芮伯為之宗伯第三¶
彤伯為之司馬第四畢公領之司宼第五衛侯為之司¶
空第六毛公領之召芮彤畢衛毛皆國名入為天子公¶
卿(云　云)太保命仲桓南宫毛注冡宰攝政故命二臣桓¶
毛二臣名俾爰齊侯吕伋以二干戈虎賁百人逆子釗¶
於南門之外注出路寢門外延入翼室恤宅宗注明堂¶
路寢延之使居憂(云　云)狄設黼扆綴衣牖間南嚮注狄下¶
<pb:KR3j0049_WYG_026-19b>¶
士扆屏風畵為虎文置戸牖間復設幄帳象平生所為¶
紫陽方氏曰讀顧命一篇知王受朝冕服而非視事之¶
弁服一也知王三公召公為太保畢公毛公為師傅下¶
兼六卿二也知王疾而朝諸侯則憑玉几不立三也知¶
諸侯入為王六卿芮伯彤伯衛侯三卿曰為之三公曰¶
領之其事四也知南門外為路寢門外五也知齊太公¶
之子齊侯吕伋為虎賁六也知翼室即路寢然嗣王居¶
憂先王未斂則所處不同其事七也知設黼扆象平¶
<pb:KR3j0049_WYG_026-20a>¶
生八也知綴衣二字為幄幙九也下文畢門注知路門¶
寢門畢門南門同是路門十也執三隅重矛在畢門之¶
内衛殯也十一事也牖向南門之外有四仍几注因也¶
華玉仍几為見羣臣覲諸侯之坐文貝仍几為旦夕聽¶
事之坐雕玉仍几為養國老饗羣臣之坐純漆仍几為¶
親屬私宴之坐在西夾室之南以此知受朝之後不常¶
立有坐之時則有几以憑聽事坐宴饗坐親屬私宴坐¶
或立或坐可攷也有西序有東序曰左右東西廊有西¶
<pb:KR3j0049_WYG_026-20b>¶
廂夾室則有東廂夾室又有東房西房又有賔階阼階¶
又有左塾右塾有大輅小輅有兩階戺又有東堂又有¶
西堂又有西埀東埀有側階王麻冕黼裳卿士邦君麻¶
冕蟻裳太保太史大宗皆麻冕彤裳王再拜興受同瑁¶
三宿三祭三咤受瑁為主受同以祭禮成於三王饗福¶
酒太保受同秉璋以酢以嚌凡太保拜一王皆答拜詳¶
書諸此以見周家治朝之位即路門外之治朝三朝之¶
一也受授顧命如此其不輕也劉歆周禮三朝不書拜¶
<pb:KR3j0049_WYG_026-21a>¶
禮囘竊疑之¶
¶
　　康王尸天子之位¶
¶
　　王出在應門之内注出畢門立應門内之中庭南面太¶
保率西方諸侯入應門左畢公率東方諸侯入應門右¶
注二公為二伯各率其所掌諸侯随其方位皆北面皆¶
布乘黄朱注諸侯皆陳黄馬朱鬛以為庭實賔稱奉¶
圭兼幣曰一二臣衛敢執壤奠皆再拜稽首王義嗣徳¶
答拜注賔諸侯也注來朝而遇國喪遂因見新王敢執¶
<pb:KR3j0049_WYG_026-21b>¶
壤地所出而奠贄也諸侯拜送幣首至地盡禮也王以¶
義繼先人明徳答其拜受其幣太保暨芮伯咸進相揖¶
皆再拜稽首於是並進陳戒王遂誥諸侯¶
¶
　　附王雙溪康王之誥説¶
¶
　　王雙溪先生徽州婺源人名炎字晦叔書傳嘉定二年¶
守湖州教授項强刋行亦有建本遂誥諸侯因事而行¶
曰遂既受顧命諸侯就朝新王故遂誥報之¶
¶
　　王出在應門之内立于中庭召公為西伯畢公為東伯¶
<pb:KR3j0049_WYG_026-22a>¶
率西東方諸侯入左右立¶
¶
　　賔稱奉圭兼幣諸侯朝王謂之賔天子以賓禮待之也¶
於中一人少進奉圭舉也奠奠於庭也五等諸侯在庭¶
推其中一人最尊者為賔周禮六幣圭以馬璋以皮璧¶
以帛琮以錦琥以繡璜以黼皮馬在庭今五等所獻言¶
奉圭兼幣該之其拜稽首盡臣禮也正王為天子之分¶
也康王為太子以義嗣其先王之徳答拜受其所獻正¶
君位也明其為諸侯主也太保暨芮伯咸進相揖冡宰¶
<pb:KR3j0049_WYG_026-22b>¶
太保司徒芮伯進而相揖俱前以致戒也¶
¶
　　今王敬之哉張皇六師戒康王以保邦乃及於張皇之¶
師何也王受顧命陳四輅於庭獨去革輅示去兵不用¶
然天生五材民並用之廢一不可昔者成王嗣位之初¶
二監不靜淮夷從之社稷幾有大變周公伐管蔡滅淮¶
夷成王伐東夷伐奄而天下始定此兵不可去之明驗¶
也國有大故將逆制天下之變於未形兵威不可不振¶
也¶
¶
<pb:KR3j0049_WYG_026-23a>¶
　　王若曰庻邦侯甸男衛惟予一人釗報誥(云　云)王釋冕¶
反喪服凡喪服嗣子為父臣為君諸侯為天子皆斬衰¶
昔者髙宗諒闇三年不言子張疑而問焉夫子曰何必¶
髙宗古之人皆然今王喪在殯嗣君出見諸侯受其圭¶
幣作誥報之然後返而喪服説者疑三年不言之制於¶
是始廢東坡蘓氏遂以為康王君臣之失禮是殆不深¶
察也夫召公畢公雖不及周公之聖然一代之大賢四¶
朝之老臣閱天下之義理多矣不應納其君於過失也¶
<pb:KR3j0049_WYG_026-23b>¶
夫君臣之義天下之公也父子之恩一人之私也成王¶
以㓜冲嗣位周公攝政未歸管蔡謀亂幾危社稷召公¶
畢公懲往日之變欲消危亂於未形成王初崩用二干¶
戈百虎賁迎嗣子作冊以宣遺命陳几席車輅寳器王¶
受命於柩前邦君在位者悉見之既受遺命出見諸侯¶
受其圭幣以定君臣之分羣臣進戒首有張皇六師之¶
言足以濳消天下不軌之心王又親出報誥以聳諸侯之¶
聽諸侯聞之知康王與㓜冲者異矣然則天下安危之¶
<pb:KR3j0049_WYG_026-24a>¶
機正在此日康王之立喪禮節文始備夫子具書以為¶
萬世之訓而謂康王君臣失禮不亦過乎¶
¶
　　紫陽方氏曰雙溪解張皇六師最妙康王初立便請用¶
兵戒成王初立時管蔡之亂也康王答誥亦言有熊羆¶
之士有兵&KR0879;也正統相承而不明豈不生奸人之心召¶
畢二公為顧命之禮為見諸侯報誥之禮雖三年不言¶
或自此廢然所係甚大後世人主立必有大赦詔文否¶
則豈無秦二世趙髙之事哉雙溪之四世相臣字濟川¶
<pb:KR3j0049_WYG_026-24b>¶
見示書傅建本此所解張皇六師及報誥諸侯見新君¶
而去使其拘於故事諸侯不得一見新君豈不别有利¶
害生於意表囘故特書諸此¶
¶
　　紫陽方氏曰畢門外應門内即路門外之治朝二伯率¶
東西方諸侯皆北面與周禮治朝之位不同假如新王¶
即位又是一禮然羣臣皆拜手稽首王一答拜周禮三¶
朝咸無所謂拜何也¶
¶
　　王拜受賢能之書　王拜受吉夣¶
¶
<pb:KR3j0049_WYG_026-25a>¶
　　周禮地官卿大夫三年大比鄉老及卿大夫羣吏獻賢¶
能之書于王王再拜受之登于天府注王拜受之重得¶
賢者春官占夣季冬聘王夣獻吉夣于王王拜而受之¶
注問王夣因獻群臣之吉夣¶
¶
　　紫陽方氏曰羣臣獻賢能之書不書臣拜獨書王拜豈¶
三朝之拜與凡人臣之拜皆不書歟吉夣之獻亦不書¶
臣拜書王拜受之問王夣已非矣獻羣臣之吉夣不亦¶
䙝乎得無粉飾乎囘頗疑也¶
¶
<pb:KR3j0049_WYG_026-25b>¶
　　太祝辨九拜作&KR0596;¶
¶
　　春官太祝掌辨九&KR0596;一曰稽首二曰頓首三曰空首四¶
曰振動五曰吉拜六曰凶拜七曰竒拜八曰褒拜九曰¶
肅拜以享右祭祀¶
¶
　　紫陽方氏曰太祝辨九拜以享右祭祀康成注享獻也¶
謂朝獻饋獻也右讀曰侑勸尸食而拜囘疑之拜也者¶
君臣上下於朝覲會同宗遇㫝朝賜燕之際所行禮也¶
今九拜但言享右祭祀何也思乆之葢太祝辨王之九¶
<pb:KR3j0049_WYG_026-26a>¶
拜所施宗廟為重祭祀享右拜禮為重吉拜凶拜右王¶
者行期之䘮與三年之䘮一拜再拜祭祀獻尸禮神之¶
節所以專言享右祭祀言王而未及臣下也¶
¶
　　一曰稽首注稽首拜頭至地也拜稽首始見舜典禹拜¶
稽首讓于稷契暨臯陶&KR0183;拜稽首益拜稽首伯拜稽首¶
皆讓而以此拜舜也禹拜昌言曰俞者再皆一拜也歟¶
臯陶拜首稽首颺言於帝歌之後即首至地也而帝拜¶
曰俞一拜也歟太甲成王拜手稽首注君而稽首於臣¶
<pb:KR3j0049_WYG_026-26b>¶
謝前過也伊尹拜首稽首注拜手首至手召誥召公營¶
洛取幣錫周公拜手稽首誥終又拜手稽首注拜手首¶
至手稽首手至地洛誥周公拜手稽首曰朕復子明辟¶
還政也王拜稽首受矣又曰拜手稽首誨言敬禮周公¶
極其至也周公又拜手稽首曰孺子來相宅又曰明禋¶
拜手稽首休享陳祥道曰太甲稽首於伊尹成王稽首¶
於周公儀禮公勞賔賔再拜稽首勞介介再拜稽首尊¶
徳也尊王人也祝人正義相禮諸侯於天子臣於君稽¶
<pb:KR3j0049_WYG_026-27a>¶
首禮之正然諸侯相見大夫之臣及凡自敵者皆當從¶
頓首之拜也君拜臣下當從空手拜其有敬事亦稽首¶
引偽太誓曰周公曰都懋哉予聞古先哲王之格言太¶
子發拜手稽首亦引洛誥周公成王事孔頴逹謂兩相¶
尊敬故皆稽首而鶴山魏先生記之曰君之於臣亦有¶
稽首此也如哀公十七年公㑹齊侯盟於蒙孟武伯相¶
齊侯稽首公則拜齊人怒武伯曰非天子寡君無所稽¶
首此諸侯於諸侯不稽首者也公如晉孟獻子相公稽¶
<pb:KR3j0049_WYG_026-27b>¶
首知武子曰天子在而君辱稽首寡君懼矣孟獻子曰¶
敝邑介在東表密邇仇讐於君是望敢不稽首此諸侯¶
於盟主亦稽首者也郊特牲曰大夫之臣不稽首非尊¶
家臣以避君也此可見天子之臣諸侯之臣皆稽首大¶
夫之臣不稽首非尊崇家臣而不使之稽首君無二上¶
也如此則天子之國三公六卿有國土亦不容其在京¶
師稽首乎尊一人也九拜之稽首謂王祭祀宗廟之盛¶
禮子孫拜父祖若郊社拜天地皆非萬乗之尊何不稽¶
<pb:KR3j0049_WYG_026-28a>¶
首也况成王嘗以禮周公乎今道士羽流無狀相逢合¶
掌輙曰稽首無禮之至者也稽音啟釋音冩作□¶
¶
　　附書稽首據掌¶
¶
　　玉藻君賜稽首據掌致諸地注云致首於地據掌以左¶
手覆按右手也正義稽首者頭至地據掌者據按也謂¶
郤左手而覆右手按於上也¶
¶
　　紫陽方氏曰此即合掌於地左手加右手之上今人罕用¶
拜手者雙手據地矣頭加於手矣兩手又開而頭在¶
<pb:KR3j0049_WYG_026-28b>¶
中至地即拜手稽首也頓首者頭叩地不用手乎空首¶
者則雙手據地或左手覆右手背乎而頭在乎¶
¶
　　二曰頓首注頓首拜頭叩地也春秋穆嬴抱太子頓首¶
於趙宣子魯季平子頓首於叔孫鶴山先生記曰臣於¶
君稽首敵以下頓首¶
¶
　　三曰空手注空手拜頭至手所謂拜手也囘謂拜手稽¶
首頭先至手後乃至地也¶
¶
　　四曰振動動如字李音董杜徒㺯反注杜子春云曰振¶
<pb:KR3j0049_WYG_026-29a>¶
讀為振鐸之振動讀為哀慟之動鄭大夫云今倭人拜¶
以兩手為重振董以兩手相擊也鶴山先生曰動讀為¶
董書亦或為擊如鄭大夫之説葢古之遺法囘謂天下¶
書不可不多讀細讀振董之拜似乎難曉因鶴山乃知¶
今日本國人有此古拜之遺法康成謂震動戰栗變¶
動之拜書曰王動變色别是一義兩存之¶
¶
　　五曰吉拜注吉拜拜而後稽顙謂齊衰不杖以下者言¶
吉者此殷之凶拜周以其拜與頓首相近故謂之吉拜¶
<pb:KR3j0049_WYG_026-29b>¶
云囘攷之正義謂雜記云父在為妻不杖不稽顙父卒¶
乃稽顙此謂適子尊父而言其為妻服有二或杖齊衰¶
期或否也齊衰不杖朞服也齊衰杖則為母三年皆凶¶
拜矣古王為后服¶
¶
　　六曰凶拜注凶拜稽顙而後拜謂三年服者正義引雜¶
記云三年之喪即以喪拜非三年喪以其吉拜又檀弓¶
云稽顙而後拜傾乎其至孔子云三年之喪吾從其至¶
囘謂此子為父斬衰為母齊衰凡三年之䘮者也古無¶
<pb:KR3j0049_WYG_026-30a>¶
父在而子主者惟舜與漢髙有父然瞽瞍之死不可攷¶
要之子為父斬衰三年如書之髙宗諒闇知近世孝廟¶
之於髙廟乃稽顙而後拜之服也然先稽顙而後拜今¶
人似未之講雙跪其膝先以額叩地而後以手據地凶¶
拜也謂之拜而後稽顙易説也為之稽顙而後拜難説¶
也得非古之吉拜齊衰不杖以下先以兩手據地而後¶
額至地也其凶拜凡三年之喪先以額至地而後兩手¶
據地其勢頗難先儒謂人主惟有三年之喪恐為后為¶
<pb:KR3j0049_WYG_026-30b>¶
太子亦當有期服也荀卿曰平衡曰拜下衡曰稽首至¶
地曰稽顙晉獻公之䘮重耳稽顙而不拜謂未為後也¶
七曰竒拜注竒讀為竒偶之竒謂先跪一膝今雅拜是¶
也或云竒讀為倚倚拜謂持節持㦸拜身倚之以拜¶
鄭大夫云竒拜謂一拜也康成又云一拜答臣下拜囘¶
攷此有三義雅拜先屈一膝一也持節持㦸倚以拜二¶
也以漢人所見解也一拜答臣下則禹拜昌言帝拜¶
曰俞王義嗣徳答拜皆一拜歟儀禮鄉飲鄉射聘禮¶
<pb:KR3j0049_WYG_026-31a>¶
士相見禮凡禮之輕者皆一拜¶
¶
　　八曰褒拜鄭大夫云褒讀為報報拜再拜是也鄭司農¶
云襃拜今時持節拜也以囘詳之再拜是也顧命王再¶
拜與康王之誥兩書再拜稽首人主人臣皆有再拜之¶
禮人主一拜以答臣下再拜者如拜受賢能之書拜受¶
吉夢之獻則然歟一拜者王拜二王之後答拜也此一¶
拜歟後拜二王後之夫人古婦人之拜吉事惟肅拜凶¶
事乃手拜為夫與長子之䘮乃稽顙其拜有三今南婦¶
<pb:KR3j0049_WYG_026-31b>¶
人略屈膝縮身而已頗有深淺之異其禮歟北婦人拱¶
手逡伏若將坐於地者其禮歟¶
¶
　　九曰肅拜鄭司農云但俯下手今撎是也介者不拜故¶
曰為事故敢肅使者正義按儀禮鄉飲酒賔客入門有¶
撎入門之法推手曰揖引手曰撎成十六年晋楚戰於¶
鄢陵楚子使工尹襄問郤至以弓郤至見客免胄承¶
命又云不敢拜命注云介者不拜又曰君命之辱為事¶
故敢肅使者三肅使者而退是軍中有肅拜法成二¶
<pb:KR3j0049_WYG_026-32a>¶
年鞌(音安)之戰獲齊侯晋郤至投㦸逡廵再拜稽首軍中¶
得拜者公羊之義將軍不介胄故得有拜法囘曰不然¶
郤至葢投㦸之後又免胄釋甲而講臣拜君之禮也漢¶
周亞夫曰介胄之士不拜豈亞夫亦嘗讀禮書歟宰夫¶
所掌治朝之法王三揖公卿大夫士特揖旅揖衆揖皆¶
所謂肅拜也天揖同姓土揖庻姓時揖異姓此三揖出¶
於周禮皆肅拜也君於臣有一拜有再拜有稽首而周¶
禮路寢之朝治朝之朝外朝之朝凡三朝皆不書臣下之¶
<pb:KR3j0049_WYG_026-32b>¶
拜君其節若干何也少儀曰婦人吉事雖君得肅拜為¶
䘮主則不手拜注肅拜拜低頭囘謂今之婦人略低頭¶
曲身只道萬福似古婦人肅拜屈膝曲腰而裙袴拖地¶
即古婚禮婦拜投地者歟此一拜也凶事則手拜少儀¶
注手拜手至地囘謂如此則雙手至地而不叩頭此二¶
拜也為夫及長子之喪則稽顙故曰為䘮主則不手拜¶
葢謂婦人於父母不為䘮主有男兄弟為䘮故雖父母¶
不稽顙夫死長子死為妻為母乃䘮主故稽顙也此婦¶
<pb:KR3j0049_WYG_026-33a>¶
人之三拜也亦不專肅拜也今日簡帖曰頓首百拜非¶
也古無百拜之禮賔主百拜酒三行非一時也曰頓首¶
肅拜非也既頓首叩頭於地矣即不可曰肅拜若只肅¶
拜稍俯其手則不頓首矣曰頓首再拜庻幾乎¶
¶
　　又附書婦人稽顙¶
¶
　　鶴山先生曰肅拜即撎鄉飲作厭　偶問䘮服小記婦¶
人為夫與長子稽顙其餘即否此謂為䘮主也父母不¶
稽顙兄弟為䘮主也一家一人承重所以辨嫡庻也¶
¶
<pb:KR3j0049_WYG_026-33b>¶
　　明堂位周公諸侯之位¶
¶
　　昔者周公朝諸侯於明堂之位鄭注周公攝王位以明¶
堂之禮儀朝諸侯也不於宗廟避主也天子負斧依南¶
鄉而立注天子周公也負之言背也斧依為斧文屏風¶
於户牖之間周公於前立焉¶
¶
　　三公中階之前北面東立¶
¶
　　諸侯之位阼階之東西靣北上¶
¶
　　諸伯之國西階之西東面北上¶
¶
<pb:KR3j0049_WYG_026-34a>¶
　　諸子之國門東北面東上¶
¶
　　諸男之國門西北面東上¶
¶
　　九夷之國東門之外西面北上¶
¶
　　八蠻之國南門之外北面東上¶
¶
　　六戎之國西門之外東面南上¶
¶
　　五狄之國北門之外南面東上¶
¶
　　九采之國應門之外北面東上¶
¶
　　四塞世告至¶
¶
<pb:KR3j0049_WYG_026-34b>¶
　　紫陽方氏曰此不可信明堂位之末有曰魯王禮也天¶
下傳之乆矣君臣未嘗相弑也禮樂刑法政俗未嘗相¶
變也康成注之曰此葢盛周公之徳耳春秋時魯三君¶
弑又士之有誄由莊公始婦人髽而弔始於臺駘云未¶
嘗相弑未嘗相變亦近誣矣臣弑君而曰相弑不足信¶
相變二字亦不知我變彼彼變我乎囘以此言推之終¶
篇皆不信也天子負斧依康成注曰天子周公也不可¶
周公攝王位而直曰天子周公也可乎周公位冡宰耳¶
<pb:KR3j0049_WYG_026-35a>¶
攝王位三字已非謂周公冕十有二旒被衮負斧代為¶
天子無是也三公中階之前如此則有阼階西階中階¶
三公太師太傅太保近乎今殿陛之前明堂有三階固¶
不可知三公之下有三孤有六卿有大夫士皆不言其¶
位之所在何也諸侯有二王之後曰公國者不見又何¶
也侯伯子男四班易説九夷八蠻五戎六狄皆在門外¶
五狄之國在北門之外南面東上則戸牖之後也斧依¶
之背也曰朝諸侯而背於一方可乎九采之國在應門¶
<pb:KR3j0049_WYG_026-35b>¶
之外天子五門四曰應門明堂自有東西南北門矣所¶
謂應門在畢門之次者不知明堂在南門之外乎又皆¶
有畢雉庫臯之門乎明堂豈不設置於路門(即畢門)應門¶
之間與治朝相似乎是皆不可攷也漢儒禮記類多不¶
可信者王制孝文時博士所作是時今文古文尚書皆¶
未出二典三謨與夫周官顧命康王之誥禮樂官名漢¶
儒皆未之見雖康成注禮亦不見古文尚書也此但明¶
堂朝諸侯之説孝經曰昔者周公郊祀后稷以配天宗¶
<pb:KR3j0049_WYG_026-36a>¶
祀文王於明堂以配上帝其實周公首為嚴父配帝之¶
制則明堂者異乎郊丘之壇祭而以屋祭也後世三年¶
一郊或三年一明堂始於周公祭祀郊明堂之分别攷¶
在他卷夏世室商重屋周明堂陳祥道禮書有圖有説¶
甚詳所引書及人畧記於後¶
¶
　　周禮考工記　禮記月令　明堂位　樂記　玉藻¶
詩我將　左傳　孟子　家語　孝經　孝經緯¶
荀子　大戴禮　小戴説　吕氏春秋　月令説¶
<pb:KR3j0049_WYG_026-36b>¶
白虎通　唐月令　韓嬰説　蔡邕明堂章句¶
¶
　　淳于登異義　表准正論　史記封禪書　隋無明¶
堂　唐髙太無明堂　武后兩為明堂　豆盧寛説¶
　劉伯莊説　孔頴逹説　魏徴説　顔師古説¶
¶
　　唐髙宗明堂　𤣥宗康𧦬毁明堂　鄭康成注　宋¶
以後諸儒議論人主制度别書¶
¶
　　朝覲㑹同宗遇　㑹為壇國外　司几筵黼依玉¶
几　五等圭璧采就　九獻七獻五獻　六服貢¶
<pb:KR3j0049_WYG_026-37a>¶
六物¶
¶
　　周禮大宗伯以賔禮親邦國春見曰朝夏見曰宗秋見¶
曰覲冬見曰遇時見曰㑹殷見曰同注此六禮者以諸¶
侯見王為文六服之内四方以時分來或朝春或宗夏¶
或覲秋或遇冬名殊禮異更迭而徧朝猶朝也欲其來¶
之早宗尊也欲其宗王覲之言勤也欲其勤王之事遇¶
偶也欲其若不期而俱至時見者言無常期諸侯有不¶
順服者王將有征討之事則既朝覲王為壇於國外合¶
<pb:KR3j0049_WYG_026-37b>¶
諸侯而命事焉春秋有事而㑹不叶而盟也殷猶衆也¶
十二嵗王如不廵守則六服盡朝禮畢王亦為壇合諸¶
侯以命政焉所命之政如王廵守殷見四方四時分來¶
終歲則徧¶
¶
　　司几筵凡大朝覲王位設黼依依前南嚮設莞筵粉純¶
加繅席畫純加茨席黼純左右玉几注左右有几優至尊¶
也¶
¶
　　六瑞公執桓圭侯執信圭伯執躬圭繅皆三采三就子¶
<pb:KR3j0049_WYG_026-38a>¶
執榖璧男執蒲璧繅皆二采再就以朝覲宗遇㑹同於¶
王¶
¶
　　行人春朝諸侯而圖天下之事秋覲以比邦國之功夏¶
宗以陳天下之謨冬遇以恊諸侯之慮時㑹以發四方¶
之禁殷同以施天下之政　上公之禮執桓圭九寸九¶
牢至賔之間九十步三享九獻九舉五積三問三勞侯¶
伯皆七子男皆五凡三等不備書　邦畿方千里其外¶
方五百里謂之侯服嵗壹見其貢祀物又其外方五百¶
<pb:KR3j0049_WYG_026-38b>¶
里甸服二嵗一見其貢嬪物男服三嵗器物采服四歲¶
服物衛服五嵗材物要服六嵗貨物九州之外謂之畨¶
國世一見各以其所貴寳為摯¶
¶
¶
¶
¶
¶
　　古今攷卷二十七¶
¶

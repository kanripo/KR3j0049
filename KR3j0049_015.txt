# -*- mode: mandoku-view -*-
#+TITLE: 古今攷
#+DATE: 2019-03-29 21:30:34.803286
#+PROPERTY: ID KR3j0049
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 15
<pb:KR3j0049_WYG_015-1a>¶
　　欽定四庫全書¶
¶
　　古今攷卷十六¶
¶
　　元　方回　續¶
¶
　　闗中大饑米斛萬錢人相食¶
¶
　　漢元年甲午冬十月沛公至霸上十一月秦民争持牛¶
羊酒食獻享軍士沛公讓不受曰倉粟多不欲費民則¶
知秦儲闗中粟於京師亦如闗東儲粟於敖倉也是年¶
春三月沛公為漢王四月就國五月還襲取咸陽而蕭¶
<pb:KR3j0049_WYG_015-1b>¶
何收巴蜀租給軍食即闗中粟已空矣豈項羽焚燒而¶
空之乎二年乙未六月漢得闗中一年零一月矣而闗¶
中大饑非水即旱也米至一斛直萬錢豈蕭何運闗中¶
粟餉闗東故粟貴之極至于此歟人相食則如左傳所¶
謂易子而食歟漢宣帝時京中榖石六錢唐太宗時斗¶
米三錢粟賤之極莫如此際且加以水旱粟貴之極莫¶
如漢髙之乙未夏古者三年耕必有一年之畜三十年¶
則有十年之積或謂堯有九年之水湯有七年之旱而¶
<pb:KR3j0049_WYG_015-2a>¶
民無捐瘠者畜積多而備先具也凡積畜以為民則堯¶
湯可以御天災畜積而止于富國則武王發鉅橋之粟¶
矣齊桓公之盟曰無遏糴晉饑秦輸之粟秦饑而晉閉¶
之糴則春秋時此疆爾界已有不相恤者矣後世義倉¶
聚斂而不散皆立法之初意至為不仁莫若朱文公之¶
社倉為可久漢髙創業艱難如此下文令民就食蜀漢¶
乃梁惠王移民移粟之䇿不得已歟¶
¶
　　虜魏王豹置河東太原上黨郡¶
¶
<pb:KR3j0049_WYG_015-2b>¶
　　魏豹之兄魏咎故魏時寗陵君秦滅魏為庶人(史記云遷咎為¶
家人)陳勝之起咎徃從之周市下魏地而不肯為王賢者¶
也迎咎為王章邯破之豹降咎自燒殺以全其民亦賢¶
者也項羽後立豹王魏尋移豹河東為西魏王其以國¶
屬漢而從漢王擊羽彭城怨之也自彭城還請視母病¶
歸國畔漢韓信遂擊虜之乃反覆之人攷之薄姬傳許¶
負相薄當生天子豹以是叛漢愚矣哉(説已見前)漢王初有¶
巴蜀郡漢中郡降河南王申陽置河南郡虜殷王卬置¶
<pb:KR3j0049_WYG_015-3a>¶
河内郡廢丘章邯自殺置河上渭南中地隴西上郡史¶
記多北地郡至魏豹之虜又置河東太原上黨郡明年¶
獲趙王歇又置常山郡代郡櫟陽為都之外凡十五郡¶
㡬于有天下之半還定三秦二年間耳東向以争天下¶
大勢以成而項羽皆無此規模(服䖍曰河上即左馮翊也渭南京兆也中地右¶
扶風也)¶
¶
　　大将騎将歩卒将(古人不騎馬附)¶
¶
　　漢王謂魏大将栢直口尚乳臭不能當韓信騎将馮敬¶
<pb:KR3j0049_WYG_015-3b>¶
不能當灌嬰歩卒将項它不能當曹參以将之才否决¶
勝負智矣古天子六軍諸侯大國三軍次國二軍小國¶
一軍軍一萬二千五百人每一車将一人御一人右一¶
人歩卒七十二人啟與有扈戰于甘之野乃召六卿誓¶
之曰嗟六事之人則六軍皆出六卿為将也仲康命𦙍¶
侯征羲和有命掌六師之言則以諸侯為大司馬而将¶
之也周官曰司馬掌邦政統六師平邦國其實天子之¶
國可具兵車萬乘出師征伐曰六師不過用兵車千乘¶
<pb:KR3j0049_WYG_015-4a>¶
馬六千匹将卒共七萬五千人武王伐商止革車三百¶
兩注謂歩卒二萬一千人不計車上之三人也所誓司¶
徒司馬司空未備天子六卿也史記謂紂發軍七十萬¶
人拒武王恐太誇當是時太公望周公召公畢公皆從¶
未有大将大将軍之號至老子道徳經始有云偏将軍¶
上将軍者春秋傳書晉之上軍中軍下軍皆有将有佐¶
然皆以車戰而已禮記前有車騎則載飛鴻正義謂古¶
人不騎馬經紀正典無言騎者當是周末時禮左傳昭¶
<pb:KR3j0049_WYG_015-4b>¶
公二十五年季平子陽州之難左師展欲以公乘馬而¶
歸釋音乘馬如字此為單騎馬見于傳之始史記蘇秦¶
傳始見騎字此為騎戰見于史之始漢王以韓信為大¶
将軍灌嬰為騎将曹參為歩卒将副貳之一則見後世¶
軍制之異古騎戰盛而車戰廢一則見漢髙善用人之¶
足以勝敵終于追項羽而得其首者灌嬰之騎也韓信¶
時已拜左丞相築壇拜大将軍矣第二除曹參漢初王¶
時封建成侯遷将軍又遷中尉二年拜假左丞相此行¶
<pb:KR3j0049_WYG_015-5a>¶
以假丞相将歩卒佐信信破趙為相國參以左丞相屬¶
信下齊常佐信灌嬰(未見漢書偶缺十二卷)史記無嬰傳¶
¶
　　木罌缶渡軍¶
¶
　　予嘗閲經武要畧畫木罌渡軍状上以木旁午交加其¶
下用今甕押縳于木下上加以板士卒用棹而渡盖倉¶
卒為筏猶難取民家水器拆其屋柱棟梁可立具也史¶
記信傳以木罌缻渡軍徐廣曰缻一作缶服䖍曰以木¶
押縳罌缻以渡韋昭曰以木為器如罌缻以渡韓信傳¶
<pb:KR3j0049_WYG_015-5b>¶
作木罌缻師古曰服説是也罌缶謂瓶之大腹小口者¶
也音一政反臨晉陳船欲渡今同州朝邑縣界伏兵渡¶
夏陽在韓城縣界韓信初見漢王議論甚正大至其用¶
兵智詐而已¶
¶
　　韓信使人請兵三萬人¶
¶
　　漢書韓信傳使人請漢王願益兵三萬人多一益字盖¶
破魏見兵弱又請益也請以北舉燕趙東擊齊南絶楚¶
之糧道西與大王㑹於滎陽是時趙王歇佐之者代王¶
<pb:KR3j0049_WYG_015-6a>¶
陳餘成安君也陳餘張耳交道不終張耳以常山王走¶
漢為客而燕王則臧荼也項羽王臧荼于燕徙韓廣王¶
遼東不肯行而荼殺之也齊王田假項羽立之不一月¶
田横逐之立田榮子廣為王曰趙代燕齊四國者于項¶
羽名為事之實亦反側又皆庸人惟陳餘田横有聲然¶
不足當韓信信知漢王之在滎陽可以與項羽相持而¶
未可以滅項羽故益兵三萬人之請氣已吞趙代燕齊¶
于胸中矣南絶楚糧道必燕齊向項羽故欲絶之而西¶
<pb:KR3j0049_WYG_015-6b>¶
與大王㑹于滎陽此一語謂項羽之滅必待己至而後¶
可也可謂豪傑也己雖然功名之士君子耻焉¶
¶
　　韓信二幸二善四不善為一大惡¶
¶
　　韓信淮隂之餓免于漂母一幸也連敖之斬免于滕嬰¶
二幸也即不幸餓死斬死亦命也平生所為惟初見漢¶
王策項必敗知漢必興見事甚明為一善北面師廣武¶
君服善不伐為二善功名之士專尚智詐臨戎破敵詭¶
譎萬状茍以是心推之事君則不可矣破趙而請張耳¶
<pb:KR3j0049_WYG_015-7a>¶
為趙王非漢髙意也此一不善也下齊而自請為假王¶
遂得真王非漢髙意也此二不善也武渉之説其所以¶
答項羽者專論官爵衣食而不斷之以君臣大義此三¶
不善也蒯通之説史記信傳書信答語甚詳漢書節移¶
入蒯通傳然亦不過謂乘人之車者載人之患衣人之¶
衣者懐人之憂食人之食者死人之事吾豈可以鄉利¶
背義此一語庶㡬而君臣一定不可反易畧不及之通¶
之再説則答曰先生且休矣吾将念之後數日通説至¶
<pb:KR3j0049_WYG_015-7b>¶
于三終不忍背漢然吾将念之四字有邪心矣春秋無¶
将将而必誅此四不善而惡之大者也陳豨之出(漢書為代¶
相史記守鉅鹿)仰天之歎史書其事旁無證佐果有之誅死宜¶
也功轉大心轉小可也漢還定三秦信之功也漢王出¶
闗降河南王申陽韓王昌虜殷王卬信之功也漢王入¶
彭城信弗與大敗而還頼信收兵來㑹徃徃漢敗輙收¶
信精兵復振信之功也戰京索間羽不得西信之功也¶
平魏趙燕齊信之功也㑹垓下决戰以兵三十萬當項¶
<pb:KR3j0049_WYG_015-8a>¶
羽滅之信之功也然有是前四惡本于不奪不饜之一¶
私以成其一大惡功雖大何所容乎奪齊王楚漢髙之¶
怨怒見乎此矣漂母可報也亭長不必責也出跨之少¶
年勿問足矣不必以中尉官之也鍾離昧以窘見歸欲¶
全朋友而干君令卒欲免已而殺之即不如初弗匿之¶
此亦小不善之三也初信不餓死不斬死二幸也而二¶
善不足以贖四不善以重者論成一大惡叛君是也是¶
故君子于此鄙功名之士而重理義之學司馬遷謂信¶
<pb:KR3j0049_WYG_015-8b>¶
不能學道謙讓遷之所謂道學淺之淺者而信初未嘗¶
知此則豈不可惜哉蕭何不學而知恭謹曹參不學而¶
知清浄張良常學禮學太公兵法非聖門之學而知止¶
知足皆天資過人戰國以來無一學者匹夫而懐帝王¶
之心餓𨽻而有将相之望得全身者百不一人嗚呼皆¶
不學之弊哉¶
¶
　　置常山代郡¶
¶
　　三年冬十月韓信張耳東下井陘擊趙斬陳餘獲趙王¶
<pb:KR3j0049_WYG_015-9a>¶
歇置常山代郡此漢書髙記也史記書虜魏王豹在此¶
年于置河東太原上黨郡之下文書曰漢王乃令張耳¶
與韓信遂東下井陘擊趙斬陳餘趙王歇其明年立張¶
耳為趙王不書置常山代郡漢紀不書立張耳為趙王¶
意者信耳初破趙漢置常山代郡矣四年夏韓信請立¶
張耳為趙王則常山代郡又為趙國耳之為王僅一年¶
死子敖嗣以貫髙謀反子敖免王為侯乃復為常山代¶
郡而文帝又為代王更革不常漢地理志無代郡而有¶
<pb:KR3j0049_WYG_015-9b>¶
趙國故秦邯鄲郡不過四縣八萬四千户則張耳之王¶
趙非趙全地也井陘史記索隠曰常山石邑縣井陘山¶
在西又穆天子傳云至于陘山之隧升于三道之上是¶
也吕東萊曰今為真定府井陘縣地理志常山郡井陘¶
縣應劭曰井陘山在南(陘音形)韓信曹參灌嬰三将擊趙¶
漢王又益以失國之張耳與陳餘為讐者同擊之其必¶
取無疑矣髙祖可謂善用人也韓信用廣武君之計留¶
趙一年而後請張耳為王使人説燕王臧荼下之而未¶
<pb:KR3j0049_WYG_015-10a>¶
伐齊則項羽之所助者僅有田廣耳(此以後髙祖置郡紀不再書)¶
¶
　　韓信兵法項羽兵法張良兵法¶
¶
　　韓信傳引兵法曰陷之死地而後生投之亡地而後存¶
史記作置之亡地項籍傳梁竒其意乃教以兵法史記¶
云乃教籍兵法張良傳圯上一編廼太公兵法史記留¶
侯世家亦然予謂孔子刪詩定書繫易作春秋當時豈¶
有所謂兵法哉留侯圮上夜半之書曰太公兵法項籍¶
韓信所謂兵法乃其幼少所讀書也近世武舉以七書¶
<pb:KR3j0049_WYG_015-10b>¶
為業有六韜三畧孫武吳起二書尉繚子司馬法唐太¶
宗李衛公問對而善用兵者不必皆讀此書漢藝文志¶
有兵權謀十三家兵形勢十一家隂陽十六家兵技巧¶
十三家此為兵書五十三家七百九十篇圖四十三卷¶
孫武孫臏吳起公孫鞅范蠡大夫種李子(不知名)娷(女瑞反不¶
知姓)兵春秋龎煖(許逺反)兒良廣武君(李左車)韓信此十三家¶
為權謀注省伊尹太公管子孫卿鶡冠子蘇子蒯通陸¶
賈淮南王二百五十九種出司馬法入禮也兵形勢中¶
<pb:KR3j0049_WYG_015-11a>¶
有項王一篇韓信以之而赤族項羽以之而亡身其兵¶
法又果可信乎古今之變不同兵法又果可泥乎學者¶
自有當讀之書不必講此¶
¶
　　日有食之¶
¶
　　三年冬十月甲戌晦日有食之十一月癸夘晦日有食¶
之此春秋書法也漢紀史記不書朱文公曰歴家之説¶
謂日光以望時遥奪月光故月食日月交㑹日為月掩¶
則日食然聖人不言月食日而以有食為文者闕于所¶
<pb:KR3j0049_WYG_015-11b>¶
不見此本杜預之説也詩十月之交疏日食者月掩之¶
也唐志月臣道也逺日益明近日益虧與日軌相㑹則¶
渉而寖逺逺極又渉而近交所以著人臣之象也望而¶
正于黄道是謂臣干君明則陽斯食之矣朔而正于黄¶
道是謂臣壅君明則陽為之食矣古之太平日不食星¶
不孛(詳見回歴象攷)吾州程懐古秘仕至翰林學士端明殿學¶
士知建寧府年八十休寧縣汊口人經筵讀三朝寳訓¶
有曰日月同度謂之朔同行一道相合謂之食如食少¶
<pb:KR3j0049_WYG_015-12a>¶
只一分二分則隔一兩月後如月行進來必再食若退¶
去則不食如食多至九分十分則隔一兩月後如月行¶
退速則不食如退遲必再食至五分六分則後月月行¶
必退去决無再食之理頓數年後或遇日月同道相合¶
方食予謂此必歴家之説春秋日食三十六見漢書楚¶
元王交傳中劉向封事顔師古注襄公二十四年秋七¶
月甲子朔八月癸巳朔連食兩月與漢三年丙申十月¶
十一月兩食同他不書¶
¶
<pb:KR3j0049_WYG_015-12b>¶
　　項羽數侵奪漢甬道漢軍乏食¶
¶
　　初漢彭城之敗退屯滎陽今鄭州滎陽縣韓信收兵來¶
㑹與楚戰滎陽南京索間破之築甬道屬河以取敖倉¶
粟應劭曰恐敵鈔錙重故築垣墻如街巷也吕東萊曰¶
京故城在鄭州滎陽縣東京縣有大索城小索城楚漢¶
戰滎陽京索間即此城耳楚以故終不能過滎陽而西¶
秦建敖倉于成臯敖地名在滎陽西北山上臨河有谷¶
倉酈食其曰敖倉天下轉輸久矣聞其下乃有藏粟甚¶
<pb:KR3j0049_WYG_015-13a>¶
多滎陽成臯控南北之衝故秦積粟于此通典曰鉅橋¶
盈而殷喪成臯溢而秦亡回今攷漢書地理志周平王¶
東遷洛陽鄭滅虢㑹都之所謂晉鄭焉依戰國時鄭為¶
韓所滅韓徙都之後為新鄭縣者是也秦滅韓滅周及¶
滅東周君西周君置三川郡其守李由李斯之子沛公¶
斬之漢王出闗項羽所立河南王申陽韓王鄭昌降置¶
河南郡治雒陽即周公之成周也魚豢云漢火行忌水¶
故去水而加佳顔師古以為光武所改河南郡統縣二¶
<pb:KR3j0049_WYG_015-13b>¶
十二滎陽亦縣也汴水池皆在西南有浪蕩渠東南至¶
陳入潁行七百八十里應劭曰故虢國今虢亭是也京¶
縣師古曰即鄭叔段所居也陽武縣有博浪沙張良徂¶
擊始皇之地河南縣故郟鄏定鼎之地周公之王城至¶
平王居之漢以名郡開封縣汲郡古文梁惠王發逢忌¶
之藪以賜民今有逢地忌潭宋置開封府汴梁為京師¶
成臯縣故虎牢或曰制師古曰穆天子傳七萃之士生¶
捕禽即獻天子天子置之東虢虢曰獸牢唐諱虎師古¶
<pb:KR3j0049_WYG_015-14a>¶
改虎為獸春秋傳曰制巖邑也晉楚争鄭城虎牢信乎¶
其為南北之衝漢髙敗于彭城退屯滎陽頼韓信共力¶
戰楚不能西過京索間信乎其為險矣相拒一年而敖¶
倉之甬道絶滎陽受圍以詐得出跳走成臯入闗收兵¶
成臯又被圍急甚又自小修武渡河奪韓信張耳之軍¶
軍復大振滎陽成臯皆破而再復項羽終不為河南洛¶
陽之害漢之戰守亦甚勞矣特此數縣為大戰塲丁壮¶
苦軍旅老弱疲轉餉此十字盡之矣卒頼韓信定燕齊¶
<pb:KR3j0049_WYG_015-14b>¶
黥布彭越擾楚腹心南北夾攻漢髙身當一面風寒全¶
䕶闗河而後楚卒以亡故畧攷地書此¶
¶
　　酈食其欲立六國後(缺)¶
¶
　　酈食其張良稱漢王陛下¶
¶
　　史記留侯世家漢書張良酈食其欲立六國後兩稱陛¶
下張良發八難稱陛下者凡十一史記秦始王紀丞相¶
綰御史大夫刼廷尉斯合議尊號秦始皇稱陛下蔡邕¶
曰陛階也所由升堂也天子必有近臣立于陛側以戒¶
<pb:KR3j0049_WYG_015-15a>¶
不虞謂之陛下者羣臣與天子言不敢指斥故呼在陛¶
下者與之言因卑達尊之意也上書亦如之按此天子¶
稱陛下自秦政始也漢王未即天子位而酈食其張良¶
已稱陛下此司馬遷之筆而班固因之當時未必果爾¶
後世有天子皆稱皇帝陛下非二帝三王之舊制也¶
¶
　　陳平計間疎楚君臣¶
¶
　　漢紀于趨銷印之後書又問陳平乃從其計與平黄金¶
四萬斤以間疎楚君臣殊無倫理無滋味史記髙帝紀¶
<pb:KR3j0049_WYG_015-15b>¶
書曰漢軍乏食遂圍漢王漢王請(當作欲)和割滎陽以西¶
者為漢項王不聽漢王患之乃用陳平之計與陳平金¶
四萬斤以間疎楚君臣于是項羽乃疑亞父亞父是時¶
勸項羽遂下滎陽及其見疑乃怒辭老願賜骸骨歸卒¶
伍未至彭城而死司馬公所書殊有倫理有滋味反間¶
事詳見史記陳丞相平世家其淺近之智甚不足道鍾¶
離昧等項王既疑之使使至漢漢王為大牢具舉進見¶
楚使即佯驚曰吾以為亞父使乃項王使復持去更以¶
<pb:KR3j0049_WYG_015-16a>¶
惡草具進楚使楚使歸具以報項王項王果大疑亞父¶
亞父欲急攻下滎陽城項王不信不肯聽漢書陳平傳¶
改佯驚為陽驚吕東萊引延平陳氏之言曰項王之使¶
飲食之人也不然則陳平之間豈難見哉回謂項羽而¶
有烹阿封即墨之明則譽言日至毁言日至有不難察¶
矣項羽左右受陳平金䜛譛亞父鍾離昧龍且周殷之¶
屬而不能察悲夫然此事秦尉繚已行之始皇紀大梁¶
人尉繚來説秦王曰以秦之强諸侯譬如郡縣之君臣¶
<pb:KR3j0049_WYG_015-16b>¶
但恐諸侯合從翕而出不意願大王毋愛財物賂其豪¶
臣以亂其謀不過亡三十萬金則諸侯可盡秦王從其¶
計陳平之䇿尉繚之策耳¶
¶
　　王車黄屋左纛¶
¶
　　顔淵問為邦子曰行夏之時乘殷之輅朱文公曰商輅¶
木輅也輅者大車之名古者以木為車而已至殷而有¶
輅之名盖始異其制也周人飾以金玉則過侈而易敗¶
不若殷輅之朴素渾堅而等威以辨為質而得其中也¶
<pb:KR3j0049_WYG_015-17a>¶
或問曰周輅為過侈何也曰夫輅者身之所乘足之所¶
履其為用也賤矣運行振動任重致逺其為物也勞矣¶
且一器而工聚焉則其為費也廣矣賤用而貴飾之則¶
不稱物勞而華飾之則易壊費廣而又增費之則傷財¶
周輅之所以為過侈歟此數語極天下之工誰謂朱子¶
不喜為文工聚事出周攷工記滎陽圍急紀信詐為漢¶
王出降三年丙申五月也紀信乘王車黄屋左纛李裴¶
曰天子車以黄繪為盖裏纛毛羽幢也在乘輿車左方¶
<pb:KR3j0049_WYG_015-17b>¶
衡上蔡邕曰以㹈牛尾為之如斗或在騑頭或在衡吕¶
東萊曰此戰國以來王者之制也太史公髙帝賛曰朝¶
以十月車服黄屋左纛言遂為漢定制也　紫陽方氏¶
曰魏鶴山初意以漢紀為古今攷謂二帝三王制度至¶
于春秋戰國秦而百不一存漢得天下宜一變復古而¶
因仍秦制一切不改承繆襲舛皆髙帝少文蕭曹諸臣¶
不學之過三代車輅不同孔子酌其中謂當乘殷之輅¶
三代正朔不同孔子謂當行夏之時太史公竊歎朝以¶
<pb:KR3j0049_WYG_015-18a>¶
十月車服黄屋左纛之不然不為無識極有意味深不¶
滿于一時君臣之茍且此東萊所以陋班固而奨馬遷¶
也¶
¶
　　廣車輅攷¶
¶
　　周禮巾車下大夫二人掌公車之政令(云　云)王之五路¶
一曰玉路錫樊纓十有再就建太常十有二斿以祀¶
金路　象路　革路　木路　王后之五路　重翟¶
厭翟　安車　翟車　輦車　王之喪車五乘　木車¶
<pb:KR3j0049_WYG_015-18b>¶
蒲蔽　素車棼蔽　薻車薻蔽　䮾車葦蔽　漆車藩¶
蔽　服車五乘　孤乘夏篆　卿乘夏縵　大夫乘墨¶
車　士乘棧車　庶人乘役車　凡良車散車不在等¶
者其用無常¶
¶
　　典路中士二人　車僕中士二人　司常中士二人皆¶
巾車之次官　合攷注疏音義詳之陳祥道禮書數卷¶
候節抄¶
¶
　　右春官宗伯之屬官車路¶
¶
<pb:KR3j0049_WYG_015-19a>¶
　　攷工記胡無弓車夫人而能為弓車作車以行陸故一¶
器而工聚焉者車為多車有六等之數察車自輪始凡¶
察車之道欲其樸屬而㣲至不樸屬無以為完久也不¶
㣲至無以為戚速也兵車之輪六尺有六寸　田車之¶
輪六尺有三寸　乘車之輪六尺有六寸人長八尺登¶
下以為節¶
¶
　　輪人為輪　輪人為盖達常圍三寸　注達嘗盖斗柄¶
下入杠中也輿人為車當攷注疏音義詳之不可忽¶
¶
<pb:KR3j0049_WYG_015-19b>¶
　　右攷工記車之名數¶
¶
　　吕東萊大事記曰秦車服之可見者大駕屬車八十一¶
乘周末諸侯有貳車九乘秦滅九國兼其車服故屬車¶
八十一乘(服不當入于此不書服者衣也冠也)¶
¶
　　右秦大駕八十一乘¶
¶
　　紫陽方氏曰戰國之末六工蕩無法度而秦又焚書則¶
先王之制盡矣周之五路孔子不然而况秦之八十一¶
乘乎漢王車乃戰國王者之車想當時匹夫草竊焉得¶
<pb:KR3j0049_WYG_015-20a>¶
遽備威儀如秦乎六工法亡矣江南之人至不識車僅¶
有獨輪柴車朱文公吕東萊之學精麤一貫小小議論¶
亦非他人所及故記之¶
¶
　　羽燒殺信¶
¶
　　夫項羽學兵法而實無所得貪婪一也殘暴二也疑忌¶
三也滎陽圍急陳平夜出女子東門二千餘人被甲班¶
固刪被甲字楚因四面擊之項羽不察其為誤我之計¶
四面奮擊屠婦女二千餘人此乃陳平欲寛西面走路¶
<pb:KR3j0049_WYG_015-20b>¶
耳羽何等兵法紀信之出項羽以為真漢王降我也問¶
探畧不審細羽何等兵法假如城東真受降南北西三¶
面軍士豈可擅離所部皆呼萬嵗之城東觀羽何等兵¶
法羽是時盖愚不可言不知其胸中何以處漢王也下¶
車而漢王非是乃紀信耳雖縱一時之怒燒殺之漢王¶
遁矣諸軍定發一笑也¶
¶
　　漢出軍宛葉　彭越渡睢　項羽擊彭越　漢¶
復軍成臯　漢王宿小修武　楚㧞成臯屯兵¶
<pb:KR3j0049_WYG_015-21a>¶
鞏拒羽　劉賈焚楚積聚¶
¶
　　漢王出滎陽至成臯入闗收兵欲復東轅生説漢王曰¶
楚與漢相拒滎陽數嵗漢二年五月屯滎陽三年五月¶
出滎陽一年間耳今轅生曰相拒數嵗太史公之文有¶
疎者班固因而書之轅生願漢王出武闗漢從之出軍¶
宛葉間項羽聞漢王在宛果引兵南漢王堅壁不戰或¶
謂項羽儻不南兵疾攻滎陽成臯破之入洛陽窺函谷¶
漢當如之何曰此非人情兵法也項羽恐漢王出宛葉¶
<pb:KR3j0049_WYG_015-21b>¶
又為彭城𢷬虚之計不容不南兵親禦漢王也以此滎¶
陽成臯間少得休息然此五月内漢已遣彭越渡淮破¶
下邳殺薛公矣項羽終不能西過京索滎陽成臯而彭¶
越乃已出今之睢陽西至下邳則項羽又有腹心之憂¶
矣于是使終公守成臯而身自東擊彭越漢王聞項羽¶
之東引軍擊破終公復軍成臯而不議解滎陽之圍盖¶
攻成臯所以救滎陽也項羽聞漢王軍成臯成已破彭¶
越即西㧞滎陽殺周苛終公遂圍成臯漢王跳出玉門¶
<pb:KR3j0049_WYG_015-22a>¶
北渡河宿小修武項羽遂㧞成臯㧞成臯事漢紀不書¶
史記髙紀不書書之于項羽本紀項羽欲西漢遣兵拒¶
之鞏不得西使劉賈将兵二萬人渡白馬津燒楚積聚¶
破楚軍燕郭西索隠曰故南燕國在東郡秦以為縣合¶
漢書本紀史記髙帝項羽本紀攷之始見此年丙申五¶
月六日楚漢互勝互負之勢大抵漢之勢似弱而强楚¶
之勢似强而弱漢王身䕶河南郡連河内郡以鄭之滎¶
陽虎牢為藩蔽項羽不能過而韓信北輯燕趙以窺齊¶
<pb:KR3j0049_WYG_015-22b>¶
黥布彭越劉賈偏師在南今汴梁下邳東平之地内為¶
之梗所謂常山蛇勢也項羽備多力分而漢有左有右¶
有中三軍相應也¶
¶
　　漢王奪韓信軍　屯小修武　復取成臯¶
¶
　　漢王北渡河出小修武自稱使者晨馳入張耳韓信壁¶
而奪之軍史記髙紀不書項羽紀書自擊彭越在㧞成¶
臯之後似乎㣲差奪軍事見淮隂侯傳既奪其軍信以¶
左丞相拜相國蕭何以丞相為相國在定天下誅韓信¶
<pb:KR3j0049_WYG_015-23a>¶
之後盖奪其軍而欲慰其心也是時漢三年六月張耳¶
同韓信在趙猶未為王明年四年丁酉夏耳始為王出¶
于韓信之請小修武屬河内郡今洛陽北渡大河是為¶
懐州漢時有懐縣有修武縣晉灼曰在大修武城東八¶
月漢王臨河南鄉欲復戰郎中鄭忠説止之而令盧綰¶
劉賈佐彭越燒楚積聚攻下睢陽内黄十七城九月項¶
羽復自擊彭越於梁地漢所以掣其肘者在此以故明¶
年冬漢復取成臯¶
<pb:KR3j0049_WYG_015-23b>¶
¶
¶
¶
¶
¶
¶
¶
¶
　　古今攷卷十六¶
¶
